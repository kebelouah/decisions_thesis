<html><body><h1>Αριθμός Απόφασης 410/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=5674<br/><div class="content"><div class="content-inner">
 <article id="post-5674" class="entry entry-single post-5674 post type-post status-publish format-standard hentry category-18 category-25">
  <h1 class="entry-title entry--item h2">Αριθμός Απόφασης 410/2020</h1>
  <div class="entry-content entry--item">
   <div class="printomatic pom-small-black " id="id428" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center;"><strong>Αριθμος απόφασης&nbsp;&nbsp;&nbsp;&nbsp;&nbsp; 410/2020</strong></p>
   <p style="text-align: center;"><strong>TO</strong><strong> ΤΡΙΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p><strong>ΣΥΓΚΡΟΤΗΘΗΚΕ</strong> από τους Δικαστές, Σπυριδούλα Μακρή, Πρόεδρο Εφετών, Ιωάννη Αποστολόπουλο Εφέτη και Αικατερίνη Κοκκόλη Εφέτη- Εισηγήτρια, και τη Γραμματέα Ε.Τ..</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center;"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Κατά το άρθρο 52 παρ.1περ.ε`του Κ.Πολ.Δ. .&nbsp; «Δικαστές και εισαγγελείς……. . μπορούν να προτείνουν την εξαίρεση τους…ε)αν διεξήγαγαν την υπόθεση από την οποία προήλθε η διαφορά… ή είχαν μετάσχει στη σύνθεση του δικαστηρίου του οποίου η απόφαση έχει προσβληθεί με έφεση ή αναίρεση», κατά δε το άρθρο 55 παρ.1 του ίδιου κώδικα «δικαστές πολυμελών δικαστηρίων αν υπάρχει λόγος εξαίρεσης τους, οφείλουν να το δηλώσουν στον πρόεδρο του δικαστηρίου» Κατά το άρθρο 55 παρ. 1 και 4 τουKΠολΔ «Δικαστές Πολυμελών δικαστηρίων και εισαγγελείς αν υπάρχει λόγος εξαίρεσης τους, οφείλουν να το δηλώσουν στον πρόεδρο του δικαστηρίου. Το δικαστήριο αποφασίζει χωρίς τη συμμετοχή εκείνου που υπέβαλε τη δήλωση και χωρίς συζήτηση στο ακροατήριο». . Εξάλλου, κατά το άρθρο 307του Κ.Πολ.Δ.&nbsp; το οποίο εφαρμόζεται κατά το άρθρο 524 παρ.1 τουΚ.Πολ.Δ. και στη διαδικασία της δίκης για έφεση, «Αν για οποιοδήποτε λόγο που παρουσιάστηκε μετά το τέλος της συζήτησης είναι αδύνατο να εκδοθεί απόφαση, η συζήτηση επαναλαμβάνεται αφού ορισθεί νέα δικάσιμος και κοινοποιηθεί κλήση».</p>
   <p>Συνεπώς νόμιμα φέρεται στο Δικαστήριο, τούτο που συνεδριάζει σε Συμβούλιο, η από 4.5.2020 δήλωση αυτοεξαίρεσης, που υποβλήθηκε προς τον Πρόεδρο του Τριμελούς Συμβουλίου Διοίκησης του Εφετείου Πειραιώς από την Εφέτη Πειραιώς, Αικατερίνη Κοκκόλη και πρέπει να ερευνηθεί.</p>
   <p>Στην προκειμένη περίπτωση, από έγγραφα της δικογραφίας αποδείχθηκαν τα ακόλουθα πραγματικά περιστατικά: Κατά τη δικάσιμο της 19.9.2019, μετείχε στη σύνθεσητου Τριμελούς Εφετείου Πειραιώς &nbsp;που δίκασε τηνεπαναφερθείσα με κλήση μετά την έκδοση της με αριθμό 759/2018 απόφασης του Αρείου Πάγου, έφεση του …………, κατά του ………. και κατά της 221/2014 οριστικής απόφασης του Πολυμελούς Πρωτοδικείου Πειραιώς, που εκδόθηκε επί αγωγής αποζημίωσης λόγω αδικοπραξίας, η Εφέτης Αικατερίνη Κοκκόλη, η οποία ορίσθηκε Εισηγήτρια της υπόθεσης. Μετά τη συζήτηση της υπόθεσης και κατά την μελέτη αυτής από την Εισηγήτρια, η τελευταία&nbsp; διαπίστωσε ότι η ίδια είχε μετάσχει ως Πρόεδρος, με την ιδιότητα του Προέδρου Πρωτοδικών, στη σύνθεση του Δικαστηρίου που είχε εκδώσει την εκκαλουμένη, με αριθμό 221/2014 οριστική απόφαση του Πολυμελούς Πρωτοδικείου Πειραιώς. Κατά της απόφασης αυτής είχε ασκηθεί η προαναφερθείσα έφεση επί της οποίας είχε εκδοθεί με άλλη σύνθεση η με αριθμό 226/2017 απόφαση του Τριμελούς Εφετείου Πειραιώς, η οποία αναιρέθηκε εν μέρει δυνάμει της με αριθμό 759/2018 απόφασης του Αρείου Πάγου, με την οποία ομοίως παραπέμφθηκε ενώπιον του Δικαστηρίου τούτου η ένδικη έφεση για να δικαστεί υπο νέα σύνθεση. Συνεπώς&nbsp; είναι βάσιμη η από 4.5.2020 δήλωση της ανωτέρω Δικαστή, με την οποία δηλώνει προς τον Πρόεδρο του Τριμελούς Συμβουλίου Διεύθυνσης του Εφετείου Πειραιώς, το ανάκυψαν κώλυμα και πρέπει να γίνει αυτή δεκτή καινα διαταχθεί η επανάληψη της συζήτησης της υπόθεσης, σύμφωνα με τα οριζόμενα στο διατακτικό.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p><strong>ΔΕΧΕΤΑΙ</strong> την από 4.5.2020 δήλωση και αποφαίνεται ότι συντρέχει περίπτωση εξαίρεσης της Εφέτη Πειραιώς Αικατερίνης Κοκκόλη, που μετείχε στη σύνθεση του Δικαστηρίου τούτου, επί της αναφερομένης στο σκεπτικό υπόθεσης, που συζητήθηκε κατά τη δικάσιμο του&nbsp; Τριμελούς Εφετείου Πειραιώς της 19ης Σεπτεμβρίου 2019.</p>
   <p><strong>ΔΙΑΤΑΣΣΕΙ </strong>την επανάληψη της συζήτησης της ανωτέρω υπόθεσης, χωρίς τη συμμετοχή στη σύνθεση του Δικαστηρίου τούτου της&nbsp; προαναφερθείσας Δικαστή, κατά τη δικάσιμο της 19<sup>ης</sup> Νοεμβρίου 2020 ημέρα Πέμπτη και ώρα 09.30, κατά την οποία οι διάδικοι θα κλητευθούν με επιμέλεια της Γραμματείας του Δικαστηρίου τούτου.</p>
   <p><strong>ΚΡΙΘΗΚΕ </strong>και αποφασίστηκε στον Πειραιά την 21.5.2020 και δημοσιεύθηκε, σε έκτακτη δημόσια συνεδρίαση, στο ακροατήριο του, την 4.6.2020 από τη σύνθεση που συγκροτήθηκε προκειμένου να αποφασίσει για την ανωτέρω δήλωση.</p>
   <p>&nbsp;</p>
   <p><strong>Ο ΠΡΟΕΔΡΕΥΩΝ ΕΦΕΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η &nbsp;ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>