<html><body><h1>Αριθμός απόφασης 532/2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=7963<br/><div class="content"><div class="content-inner">
 <article id="post-7963" class="entry entry-single post-7963 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 532/2021</h1>
  <div class="entry-content entry--item">
   <div class="printomatic pom-small-black " id="id4517" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Αριθμός&nbsp;&nbsp; 532/2021</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τον Δικαστή, Ηλία Σταυρόπουλο, Εφέτη, τον οποίο όρισε η Πρόεδρος του Τριμελούς Συμβουλίου Διεύθυνσης του Εφετείου και τη Γραμματέα Τ.Λ..</p>
   <p>Συνεδρίασε δημόσια στο ακροατήριο του στις …………. για να δικάσει την εξής υπόθεση μεταξύ:</p>
   <p><strong>Του εκκαλούντος</strong> : …………. ο οποίος δεν εκπροσωπήθηκε από δικηγόρο.</p>
   <p><strong>Της εφεσίβλητης</strong> : Ανώνυμης τραπεζικής εταιρείας ………………., όπως εκπροσωπείται νόμιμα, την οποία εκπροσώπησε η πληρεξούσια δικηγόρος Ευγενία Λεωνιδοπούλου.</p>
   <p>Ο εκκαλών άσκησε ενώπιον του Μονομελούς Πρωτοδικείου Πειραιώς την με αρ. κατ. ………./2019 ανακοπή κατά της εκτέλεσης. Το Δικαστήριο με την με αριθμό <strong>2774/2019</strong> οριστική του απόφαση απέρριψε αυτήν.</p>
   <p>Την οριστική αυτή απόφαση προσέβαλε ο ανακόπτων – εκκαλών με την από 3.9.2019 και με αρ. κατ. ………./2019 έφεση προς το Δικαστήριο τούτο.</p>
   <p>Η εφεσίβλητη αναφέρθηκε στις προτάσεις που κατέθεσε και ζήτησε να γίνουν δεκτές, ενώ ο εκκαλών δεν εκπροσωπήθηκε από δικηγόρο και δεν παραστάθηκε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Εισάγεται προς εκδίκαση έφεση του ηττηθέντος εκκαλούντος – ανακόπτοντος κατά της υπ’ αριθ. 2774/2019 οριστικής απόφασης του Μονομελούς Πρωτοδικείου Πειραιώς, η οποία εκδόθηκε επί ανακοπής κατά της εκτέλεσης. Η συζήτηση της ως άνω έφεσης επισπεύτηκε από τον εκκαλούντα (βλ. τη με αριθμό ………/2019 έκθεση κατάθεσης ενδίκου μέσου σε συνδυασμό με τη με αριθμό ………./2019 έκθεση κατάθεσης δικογράφου με πράξη ορισμού συζήτησης της Γραμματέως του Εφετείου Πειραιώς) και ορίστηκε αρχικά δικάσιμος η 5.11.2020, επιδόθηκε δε στην εφεσίβλητη αντίγραφο της έφεσης μετά της πράξης ορισμού δικασίμου επιμελεία του εκκαλούντος (βλ. τη σχετική επισημείωση του δικαστικού επιμελητή, …………, επί αντιγράφου της έφεσης, ότι αυτή κοινοποιήθηκε στις 3.9.2019) οπότε και η συζήτηση της υπόθεσης αναβλήθηκε για τη δικάσιμο της 7.10.2021 με σχετική επισημείωση του Δικαστή στο πινάκιο, χωρίς την παρουσία των πληρεξουσίων δικηγόρων των διαδίκων, κατόπιν κοινής ανέκκλητης δήλωσής τους, που απεστάλη στη γραμματεία του Δικαστηρίου με ηλεκτρονικό μήνυμα (mail) στις 3.11.2020 ώρα 2:59, σύμφωνα με τη διάταξη του άρθρου 72 παρ. 2 του Ν. 4722/2020. Κατά την εκφώνηση της έφεσης από τη σειρά του πινακίου ο εκκαλών δεν παραστάθηκε στην τελευταία μετ’ αναβολή δικάσιμο, κατά τη συζήτηση της έφεσής του, γι’ αυτό και πρέπει να απορριφθεί η έφεση κατ’ ουσία, να διαταχθεί η εισαγωγή του παραβόλου της έφεσης (………../2019 e-Παράβολο) στο Δημόσιο Ταμείο, να καταδικαστεί ο εκκαλών στη πληρωμή των δικαστικών εξόδων αυτού του βαθμού δικαιοδοσίας (ΚΠολΔ 183, 176) και να οριστεί το παράβολο ερημοδικίας (ΚΠολΔ 501, 502 505 παρ. 2).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην του εκκαλούντος.</p>
   <p>Απορρίπτει την έφεση.</p>
   <p>Διατάσσει την εισαγωγή του παραβόλου της έφεσης στο Δημόσιο Ταμείο.</p>
   <p>Ορίζει το παράβολο ερημοδικίας στο ποσό των 280 ευρώ.</p>
   <p>Καταδικάζει τον εκκαλούντα στην πληρωμή των δικαστικών εξόδων της εφεσίβλητης αυτού του βαθμού δικαιοδοσίας, που ορίζει στο ποσό των 300 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις&nbsp;&nbsp; 8 Νοεμβρίου 2021.</p>
   <p><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>