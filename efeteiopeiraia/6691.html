<html><body><h1>Αριθμός απόφασης 2/2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=6691<br/><div class="content"><div class="content-inner">
 <article id="post-6691" class="entry entry-single post-6691 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 2/2021</h1>
  <div class="entry-content entry--item">
   <div class="printomatic pom-small-black " id="id6118" data-print_target="article"></div>
   <p style="text-align: center"><strong>Αριθμός&nbsp;&nbsp;&nbsp; &nbsp;2/2021</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τη Δικαστή Μαρία Ανδρεοπούλου, Εφέτη, η οποία ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; T.Λ..</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Από τη διάταξη του άρθρου 524 παρ3 εδ α’ ΚΠολΔ προκύπτει ότι «Σε περίπτωση ερημοδικίας του εκκαλούντος η έφεση απορρίπτεται».</p>
   <p>Στην προκειμένη περίπτωση, με την από 12-2-2020 (……./2020) κλήση του&nbsp; εφεσιβλήτου – ενάγοντος νομίμως φέρεται προς συζήτηση, η υπό κρίση από 30-10-2017 (……./2017) έφεση των εκκαλούντων – εναγομένων κατά της 4217/2017 οριστικής αποφάσεως του Μονομελούς Πρωτοδικείου Πειραιά, η οποία εκδόθηκε αντιμωλία των διαδίκων, κατά τη νέα τακτική διαδικασία. Να σημειωθεί εδώ, ότι αρχική δικάσιμος για τη συζήτηση της εφέσεως είχε ορισθεί η 15-11-2018, οπότε συζητήθηκε η υπόθεση και εκδόθηκε η 9/2019 απόφαση αυτού του Δικαστηρίου, που κήρυξε τη συζήτηση ματαιωθείσα. Εν συνεχεία, με την από 7-3-2019 κλήση των εκκαλούντων, προσδιορίσθηκε νέα δικάσιμος για τις 6-2-2020, οπότε και πάλι η συζήτηση ματαιώθηκε. Ωστόσο, κατά την παραπάνω νέα δικάσιμο (19-11-2020), οι εκκαλούντες δεν εμφανίσθηκαν στο ακροατήριο ούτε εκπροσωπήθηκαν από πληρεξούσιο δικηγόρο, αν και είχαν κληθεί νομίμως και εμπροθέσμως για να παραστούν, από τον επισπεύδοντα τη συζήτηση εφεσίβλητο, όπως τούτο προκύπτει από τις νομίμως μετ’επικλήσεως προσκομιζόμενες από τον τελευταίο, με αριθμούς …., …. και …./14-10-2020 εκθέσεις επιδόσεως, του δικαστικού επιμελητή στο Πρωτοδικείο Πειραιά&nbsp; …………….. Επομένως, σύμφωνα με όσα προεκτέθηκαν στην νομική σκέψη που προηγήθηκε, πρέπει η κρινόμενη έφεση πρέπει να απορριφθεί ως ανυποστήρικτη, να ορισθεί το νόμιμο παράβολο ερημοδικίας για την περίπτωση ασκήσεως ανακοπής (501, 502, 505 ΚΠολΔ), να επιβληθεί η δικαστική δαπάνη του εφεσιβλήτου, του παρόντος βαθμού δικαιοδοσίας, σε βάρος των ηττηθέντων εκκαλούντων (176, 183, 191παρ2&nbsp; ΚΠολΔ), και να διαταχθεί η εισαγωγή του παραβόλου της εφέσεως στο Δημόσιο Ταμείο, κατά τα ειδικότερα αναφερόμενα στο διατακτικό.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην των εκκαλούντων, την από 30-10-2017 (……/2017) έφεση.</p>
   <p>Απορρίπτει την έφεση.</p>
   <p>Ορίζει παράβολο ερημοδικίας διακοσίων πενήντα (250)€ για τον κάθε ένα από αυτούς.</p>
   <p>Διατάσσει την εισαγωγή του παραβόλου της εφέσεως στο Δημόσιο Ταμείο.</p>
   <p>Καταδικάζει τους εκκαλούντες στη δικαστική δαπάνη του εφεσιβλήτου του παρόντος βαθμού δικαιοδοσίας, την οποία ορίζει στο ποσό των εξακοσίων (600)€.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;5 Ιανουαρίου&nbsp; 2021</strong>, χωρίς την παρουσία των διαδίκων και &nbsp;του πληρεξουσίου δικηγόρου του καλούντος-εφεσιβλήτου.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>