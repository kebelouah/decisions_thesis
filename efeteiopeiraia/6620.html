<html><body><h1>Αριθμός απόφασης 763/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=6620<br/><div class="content"><div class="content-inner">
 <article id="post-6620" class="entry entry-single post-6620 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 763/2020</h1>
  <div class="entry-content entry--item">
   <div class="printomatic pom-small-black " id="id4183" data-print_target="article"></div>
   <p style="text-align: center"><strong>Αριθμός&nbsp;&nbsp;&nbsp; 763/2020</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τη Δικαστή Σοφία Καλούδη, Εφέτη, η οποία ορίσθηκε από την Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; Ε.Τ..</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Ι. Νόμιμα εισάγεται με την από 14-8-2019 κλήση της εφεσίβλητης η από 1-6-2018 έφεση, μετά από ματαίωση της συζήτησης της κατά την αρχικώς ορισθείσα δικάσιμό στις 23-5-2019. Η υπό κρίση έφεση κατά της με αριθμό 5215/2017 οριστικής απόφασης του Μονομελούς Πρωτοδικείου Πειραιώς, που εκδόθηκε κατά την τακτική διαδικασία, παραδεκτά φέρεται προς συζήτηση ενώπιον του Δικαστηρίου τούτου (άρθρο 19&nbsp; του ΚΠολΔ) και έχει ασκηθεί νομότυπα και εμπρόθεσμα, με την κατάθεση του δικογράφου της στη γραμματεία του πρωτοβάθμιου Δικαστηρίου στις 1-6-2018, δηλαδή&nbsp; εντός της από το άρθρο 518 παρ.1 του ΚΠολΔ οριζόμενης προθεσμίας από την επίδοση της εκκαλουμένης&nbsp; απόφασης στις 2-5-2018 (βλ. τη προσκομιζόμενη με αριθμό ……../ 2-5-2018 έκθεση επίδοσης της δικαστικής επιμελήτριας στο Εφετείο Αθηνών ……….)&nbsp; (άρθρα 495 παρ.1 και 2, 511, 513 παρ. 1β, 516 παρ. 1 ΚΠολΔ). Επιπλέον, κατατέθηκε το νόμιμο παράβολο, συνολικού ποσού 100 ευρώ, κατ΄άρθρο 495 παρ. 4 του ΚΠολΔ (βλ. το με αριθμό&nbsp; ……………/2018 e-παράβολο). Πρέπει, επομένως,&nbsp; να γίνει τυπικά δεκτή&nbsp; και να ερευνηθεί&nbsp; περαιτέρω, κατά την ίδια διαδικασία, ως προς το παραδεκτό και το βάσιμο των λόγων της (άρθρο 533 παρ. 1 ΚΠολΔ).&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;ΙΙ. Με την από 23-8-2016 και με αριθμό έκθεσης κατάθεσης …../ … /2016 αγωγή της η&nbsp; ενάγουσα και ήδη εφεσίβλητη εκθέτει, ότι με διαδοχικές συμβάσεις πώλησης, που συνήψε με τον εναγόμενο πώλησε επί πιστώσει και παρέδωσε σε αυτόν, τα ειδικότερα αναφερόμενα στην αγωγή, κατ’είδος, ποσότητα και τιμή μονάδας, εμπορεύματα (νωπά κρέατα), συνολικής αξίας 36.056,91 ευρώ, και ότι αυτός συνεχίζει να της οφείλει &nbsp;για την ανωτέρω αιτία το ποσό των 33.939,98 ευρώ, το οποίο και ζητεί να υποχρεωθεί να της καταβάλει,&nbsp; με το νόμιμο τόκο από τότε που έκαστο τιμολόγιο κατέστη απαιτητό,&nbsp; κατά τα μεταξύ τους συμφωνηθέντα, δηλαδή μετά την παρέλευση 15 ημερών από την έκδοση του, άλλως από την επίδοση της αγωγής μέχρι την εξόφληση. &nbsp;Επί της &nbsp;ως άνω αγωγής εκδόθηκε η εκκαλουμένη απόφαση του πρωτοβάθμιου Δικαστηρίου, με την οποία αυτή έγινε δεκτή&nbsp; ως ουσιαστικά βάσιμη. Κατά της απόφασης αυτής παραπονείται ήδη ο εναγόμενος με την ένδικη έφεση του, επικαλούμενος εσφαλμένη ερμηνεία και εφαρμογή του νόμου και πλημμελή εκτίμηση των αποδείξεων&nbsp; και ζητεί να εξαφανισθεί η εκκαλούμενη, με σκοπό&nbsp; να&nbsp; απορριφθεί&nbsp; η&nbsp; αγωγή.Από την εκτίμηση των εγγράφων, που νόμιμα προσκομίζουν και επικαλούνται οι διάδικοι αποδείχθηκαν τα ακόλουθα πραγματικά περιστατικά:&nbsp; Η ενάγουσα είναι εμπορική&nbsp;&nbsp; εταιρία&nbsp;&nbsp; με αντικείμενο δραστηριότητας την πώληση κρεάτων και έδρα στον …………. Αττικής. Με διαδοχικές συμβάσεις,&nbsp; που συνήψε με τον εναγόμενο, πώλησε και παρέδωσε σε αυτόν, κατά το χρονικό διάστημα από 28-5-2012 έως 18-7-2014, προϊόντα εμπορίας της, και ειδικότερα διάφορα είδη κρέατος (όπως συκώτι μόσχου γάλακτος, κουνέλια νωπά, φιλέτα γαλοπούλας, βόειο Γαλλίας κ.α.), συνολικής αξίας 36.056,91 ευρώ, για τα οποία εξέδωσε τα κάτωθι τιμολόγια: 1. το με αριθμό ………../ 28-5-2012 τιμολόγιο- δελτίο αποστολής, ποσού 3.313,47 ευρώ, συμπεριλαμβανομένου αναλογούντος Φ.Π.Α., 2. το με αριθμό ………/30-5-2012 τιμολόγιο – δελτίο αποστολής,ποσού 57,80 ευρώ, συμπεριλαμβανομένου αναλογούντος Φ.Π.Α., 3. το με αριθμό ………/30-5-2012, τιμολόγιο-δελτίο αποστολής, ποσού 36,53 ευρώ, συμπεριλαμβανομένου<br> αναλογούντος Φ.Π.Α., 4. το με αριθμό ……../31-5-2012, τιμολόγιο- δελτίο αποστολής, ποσού 44,93 ευρώ, συμπεριλαμβανομένου αναλογούντος Φ.Π.Α., 5. το με αριθμό ………./01-06-2012, τιμολόγιο – δελτίο αποστολής, ποσού 352,30 ευρώ, συμπεριλαμβανομένου αναλογούντος Φ.Π.Α., 6. το με αριθμό ……./02-06-2012, τιμολόγιο- δελτίο&nbsp;&nbsp; αποστολής, ποσού 392,18 ευρώ, μετ’ αναλογούντος Φ.Π.Α, 7) το με αριθμό ……./ 05-06-2012, τιμολόγιο – δελτίο αποστολής, ποσού 2.576,15 ευρώ, συμπεριλαμβανομένου αναλογούντος Φ.Π.Α., 8) το με αριθμό ………/ 08-06-2012, τιμολόγιο-δελτίο&nbsp;&nbsp;&nbsp;&nbsp;&nbsp;&nbsp;&nbsp; αποστολής,&nbsp;&nbsp;&nbsp;&nbsp;&nbsp; ποσού&nbsp; 411,84 ευρώ, συμπεριλαμβανομένου αναλογούντος Φ.Π.Α., 9. το με αριθμό ……. /09-06-2012, τιμολόγιο – δελτίο αποστολής, ποσού 125,29 ευρώ συμπεριλαμβανομένου αναλογούντος Φ.Π.Α., 10. το με αριθμό ………./15-06-2012, τιμολόγιο -δελτίο αποστολής, ποσού&nbsp; 2.212,25 ευρώ, συμπεριλαμβανομένου αναλογούντος Φ.Π.Α., 11. το με αριθμό ………/16-06-2012, τιμολόγιο – δελτίο αποστολής, ποσού 163,08 ευρώ, συμπεριλαμβανομένου αναλογούντος Φ.Π.Α., 12. το με αριθμό ………/19-06-2012, τιμολόγιο – δελτίο αποστολής, ποσού 308,89 ευρώ, συμπεριλαμβανομένου αναλογούντος Φ.Π.Α., 13. το με αριθμό ………/19-06-2012, τιμολόγιο – δελτίο αποστολής 20,34 ευρώ, συμπεριλαμβανομένου αναλογούντος Φ.Π.Α., 14. το με αριθμό ……../ 20-06-2012, τιμολόγιο- δελτίο αποστολής 70,58 ευρώ, συμπεριλαμβανομένου αναλογούντος Φ.Π.Α., 15. το με αριθμό ……../06-07-2012, τιμολόγιο- δελτίο αποστολής 2.045,13 ευρώ, συμπεριλαμβανομένου αναλογούντος Φ.Π.Α., 16. το με αριθμό ………/ 07-07-2012, τιμολόγιο- δελτίο αποστολής 356,09 ευρώ, συμπεριλαμβανομένου αναλογούντος Φ.Π.Α.,&nbsp; 17. το με αριθμό ………./ 22-12-2012 τιμολόγιο – δελτίο αποστολής 61,70 ευρώ, συμπεριλαμβανομένου αναλογούντος Φ.Π.Α., 18. το με αριθμό ………../ 24-01-2013, τιμολόγιο – δελτίο αποστολής 632,87 ευρώ, συμπεριλαμβανομένου αναλογούντος Φ.Π.Α., 19. το με αριθμό ……../ 24-01-2013, τιμολόγιο – δελτίο αποστολής 90,41 ευρώ, συμπεριλαμβανομένου αναλογούντος Φ.Π.Α., 20. το με αριθμό ………./ 26-01-2013 τιμολόγιο- δελτίο αποστολής 62,14 ευρώ, συμπεριλαμβανομένου αναλογούντος Φ.Π. Α., 21. το με αριθμό ………/ 26-01-2013 τιμολόγιο- δελτίο αποστολής 381,67 ευρώ, συμπεριλαμβανομένου αναλογούντος Φ.Π.Α., 22. το με αριθμό …………/ 23-03-2013 τιμολόγιο- δελτίο αποστολής 589,26 ευρώ, συμπεριλαμβανομένου αναλογούντος Φ.Π.Α., 23. το με αριθμό ………/ 29-03-2013 τιμολόγιο- δελτίο αποστολής 480,65 ευρώ, συμπεριλαμβανόμενου αναλογούντος Φ.Π.Α., 24. το με αριθμό ……….. /06-04-2013 τιμολόγιο – δελτίο αποστολής ποσού 721,76 ευρώ, συμπεριλαμβανομένου αναλογούντος Φ.Π.Α., 25. το με αριθμό ………… /11-05-2013 τιμολόγιο – δελτίο αποστολής ποσού 60,29 €, συμπεριλαμβανομένου αναλογούντος Φ.Π.Α., 26. το με αριθμό ………. /11-05-2013, τιμολόγιο – δελτίο αποστολής ποσού 535,08 €, συμπεριλαμβανομένου αναλογούντος Φ.Π.Α., 27. το με αριθμό ………/07-06-2013, τιμολόγιο -δελτίο αποστολής ποσού 126,56 €, συμπεριλαμβανομένου αναλογούντος Φ.Π.Α., 28. το με αριθμό ……… /31-08-2013 τιμολόγιο – δελτίο αποστολής ποσού 270,93 ευρώ, συμπεριλαμβανομένου αναλογούντος Φ.Π.Α., 29. το με αριθμό ……….. /3-9-2013 τιμολόγιο – δελτίο αποστολής ποσού 85,62 ευρώ, συμπεριλαμβανομένου αναλογούντος Φ.Π.Α., 30. το με αριθμό ………. /3-9-2013 τιμολόγιο-δελτίο αποστολής ποσού 297,91 ευρώ, συμπεριλαμβανομένου αναλογούντος Φ.Π.Α., 31. το με αριθμό ………/7-11-2013 τιμολόγιο- δελτίο αποστολής ποσού 19,78 ευρώ, συμπεριλαμβανομένου αναλογούντος Φ.Π.Α., 32. το με αριθμό ………../ 8-11-2013 τιμολόγιο- δελτίο αποστολής ποσού 32,77 ευρώ, συμπεριλαμβανομένου αναλογούντος Φ.Π.Α., 33. το με αριθμό ………./07-12-2013 τιμολόγιο- δελτίο αποστολής ποσού 148,23 ευρώ, συμπεριλαμβανομένου αναλογούντος Φ.Π.Α., 34. το με αριθμό ………/13-12-2013, τιμολόγιο – δελτίο αποστολής ποσού 123,26 ευρώ, συμπεριλαμβανομένου αναλογούντος Φ.Π.Α., 35. το με αριθμό ………./19-12-2013 τιμολόγιο – δελτίο αποστολής ποσού 506,69 ευρώ, συμπεριλαμβανομένου αναλογούντος Φ.Π.Α., 36. το με αριθμό ………./23-12-2013 τιμολόγιο- δελτίο αποστολής ποσού 78,48 ευρώ, συμπεριλαμβανομένου αναλογούντος Φ.Π.Α., 37. το με αριθμό ………. /28-12-2013 τιμολόγιο- δελτίο αποστολής ποσού 69,35 ευρώ, συμπεριλαμβανομένου αναλογούντος Φ.Π.Α., 38. το με αριθμό ………/17-01-2014 τιμολόγιο- δελτίο αποστολής, ποσού 162,47 ευρώ, συμπεριλαμβανομένου αναλογούντος Φ.Π.Α, 39. το με αριθμό ………./ 18-01-2014 τιμολόγιο- δελτίο αποστολής ποσού 51,12 ευρώ, μετ’ αναλογούντος Φ.Π.Α., 40. το με αριθμό …../26-01-2014, τιμολόγιο- δελτίο αποστολής, 1.273,116 συμπεριλαμβανομένου αναλογούντος Φ.Π.Α., 41. το με αριθμό ………../01-02-2014 τιμολόγιο- δελτίο αποστολής ποσού 627,27 6, συμπεριλαμβανομένου αναλογούντος Φ.Π.Α., 42. το με αριθμό ……./09-02-2014, τιμολόγιο -δελτίο αποστολής, ποσού 1.073,78 ευρώ, συμπεριλαμβανομένου αναλογούντος Φ.Π.Α., 43. το με αριθμό ……../19-02-2014, τιμολόγιο- δελτίο αποστολής, ποσού 499,18 ευρώ, συμπεριλαμβανομένου αναλογούντος Φ.Π.Α. 44. το με αριθμό ……../20-02-2014, τιμολόγιο-δελτίο αποστολής, ποσού 64,48 ευρώ, μετ’ αναλογούντος Φ.Π.Α., 45. το με αριθμό ………./ 17-03-2014, τιμολόγιο- δελτίο αποστολής, ποσού 1.287,75 ευρώ, μετ’ αναλογούντος Φ.Π.Α., 46. το με αριθμό ………./04-04-2014, τιμολόγιο – δελτίο αποστολής, ποσού 350,58 ευρώ, συμπεριλαμβανομένου αναλογούντος Φ.Π.Α., 47. το με<br> αριθμό ………../04-04-2014, τιμολόγιο – δελτίο αποστολής, ποσού 629,42 ευρώ, συμπεριλαμβανομένου αναλογούντος Φ.Π.Α., 48. το με αριθμό ……../10-04-2014, τιμολόγιο – δελτίο&nbsp;&nbsp; αποστολής,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ποσού&nbsp;&nbsp;&nbsp; 613,82 ευρώ, μετ’ αναλογούντος Φ.Π.Α., 49. το με αριθμό ……./10-04-2014, τιμολόγιο – δελτίο αποστολής, ποσού 138,20 ευρώ, συμπεριλαμβανομένου αναλογούντος<br> Φ.Π.Α., 50. το με αριθμό ………/11-04-2014, τιμολόγιο -δελτίο αποστολής,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ποσού &nbsp;&nbsp; 283,34 ευρώ, συμπεριλαμβανομένου αναλογούντος Φ.Π.Α., 51. το με αριθμό ……../13-04-2014, τιμολόγιο – δελτίο αποστολής, ποσού 412,05 ευρώ, συμπεριλαμβανομένου αναλογούντος Φ.Π.Α., 52. το με αριθμό ………/16-04-2014, τιμολόγιο -δελτίο αποστολής, ποσού 1.123,54 ευρώ, συμπεριλαμβανομένου αναλογούντος Φ.Π.Α., 53. το με αριθμό ………/17-04-2014, τιμολόγιο – δελτίο αποστολής, ποσού 1.230,49&nbsp; ευρώ, συμπεριλαμβανομένου αναλογούντος Φ.Π.Α., 54. το με αριθμό ………/18-04-2014, τιμολόγιο – δελτίο αποστολής, ποσού 184,08 ευρώ, συμπεριλαμβανομένου αναλογούντος Φ.Π.Α., 55. το με αριθμό ………./ 19-04-2014, τιμολόγιο – δελτίο αποστολής, ποσού 117,08 ευρώ, μετ’ αναλογούντος Φ.Π.Α., 56. το με αριθμό ………/10-05-2014, τιμολόγιο – δελτίο αποστολής, ποσού 83,85 ευρώ, μετ’ αναλογούντος Φ.Π.Α., 57. το με<br> αριθμό ………./19-05-2014, τιμολόγιο – δελτίο αποστολής, ποσού 222,66 ευρώ, συμπεριλαμβανομένου αναλογούντος Φ.Π.Α., 58. το με αριθμό ………/20-05-2014, τιμολόγιο –<br> δελτίο&nbsp;&nbsp;&nbsp;&nbsp;&nbsp;&nbsp;&nbsp; αποστολής,&nbsp;&nbsp;&nbsp;&nbsp;&nbsp;&nbsp;&nbsp; ποσού&nbsp;&nbsp;&nbsp;&nbsp;&nbsp;&nbsp; 1.011,92 ευρώ,&nbsp; μετ’ αναλογούντος Φ.Π.Α.,59. το με αριθμό ……../07-06-2014, τιμολόγιο-δελτίο αποστολής, ποσού 535,96 ευρώ, μετ’ αναλογούντος Φ.Π.Α., 60. το με αριθμό ………./ 12-06-2014, τιμολόγιο- δελτίο&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; αποστολής,&nbsp;&nbsp;&nbsp;&nbsp;&nbsp; ποσού&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 440,77ευρώ, συμπεριλαμβανομένου αναλογούντος Φ.Π.Α., 61. το με αριθμό ……./14-6-2014, τιμολόγιο – δελτίο αποστολής, ποσού 93,86 ευρώ, συμπεριλαμβανομένου αναλογούντος Φ.Π.Α., 62. το με αριθμό ………/14-06-2014, τιμολόγιο – δελτίο&nbsp;&nbsp; αποστολής,&nbsp;&nbsp;&nbsp;&nbsp;&nbsp; ποσού&nbsp; 756,93 ευρώ, συμπεριλαμβανομένου αναλογούντος Φ.Π.Α., 63. το με αριθμό ………/19-06-2014, τιμολόγιο – δελτίο αποστολής, ποσού 851,71 ευρώ, συμπεριλαμβανομένου αναλογούντος Φ.Π.Α., 64. το με αριθμό ……../23-06-2014, τιμολόγιο – δελτίο&nbsp;&nbsp; αποστολής ποσού&nbsp;&nbsp;&nbsp;&nbsp;&nbsp;&nbsp;&nbsp; 109,78 ευρώ, μετ’ αναλογούντος&nbsp; Φ.Π.Α.,&nbsp; 65.&nbsp; το με αριθμό ………/07-07-2014, τιμολόγιο-δελτίο αποστολής, ποσού 453,88 ευρώ, συμπεριλαμβανομένου αναλογούντος Φ.Π.Α., 66. το με αριθμό ………/10-07-2014, τιμολόγιο – δελτίο&nbsp;&nbsp; αποστολής,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ποσού&nbsp;&nbsp;&nbsp; 81,87 ευρώ, συμπεριλαμβανομένου αναλογούντος Φ.Π.Α., 67.το με αριθμό ……../10-07-2014, τιμολόγιο – δελτίο αποστολής, ποσού 826,72 ευρώ, συμπεριλαμβανομένου αναλογούντος Φ.Π.Α., 68. το με αριθμό ……../12-07-2014, τιμολόγιο –<br> δελτίο&nbsp;&nbsp; αποστολής,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ποσού&nbsp;&nbsp;&nbsp; 214,80 ευρώ, συμπεριλαμβανομένου αναλογούντος Φ.Π.Α., 69. το με αριθμό ………./15-07-2014, τιμολόγιο – δελτίο αποστολής, ποσού 1.695,37 ευρώ, συμπεριλαμβανομένου αναλογούντος Φ.Π.Α. και τέλος, 70. το με αριθμό ………../18-07-2014, τιμολόγιο-δελτίο αποστολής, ποσού 692,77 ευρώ, μετ’ αναλογούντος Φ.Π.Α. Δηλαδή η ενάγουσα πώλησε και παρέδωσε στον εναγόμενο κατά τις ανωτέρω ημερομηνίες εμπορεύματα συνολικής αξίας, ποσού 36.056,91 ευρώ γεγονός που ο τελευταίος ουδόλως αρνείται. Έναντι της ανωτέρω οφειλής του αυτός κατέβαλε μόνον το ποσό των 2.116,93 ευρώ προς μερική εξόφληση&nbsp; του τιμήματος του πρώτου εκ των ανωτέρω τιμολογίου (με αριθμό ………./28-5-2012), με αποτέλεσμα η&nbsp; εναπομένουσα οφειλή του για την ανωτέρω αιτία να ανέρχεται σήμερα στο ποσό των (36.056,91 – 2.116,93=) 33.939,98 ευρώ (βλ. την προσκομιζόμενη από τον εναγόμενο καρτέλα πελάτη, που τηρεί η ενάγουσα, και έχει αποδεικτική ισχύ κατ’ άρθρο 447 ΚΠολΔ). Ο τελευταίος&nbsp; ισχυρίζεται, ότι έχει εξοφλήσει πλήρως το ποσό του τιμήματος των επίδικων πωλήσεων με τις επικαλούμενες καταβολές του, συνολικού ποσού 37.758,48 ευρώ, τις οποίες, ωστόσο, η ενάγουσα, κατά παράβαση των μεταξύ τους ειδικότερα συμφωνηθέντων επιμένει να καταλογίζει σε παλαιότερα χρέη του προς αυτήν αντί να τις καταλογίζει στις επίδικες οφειλές του. Πλέον συγκεκριμένα,&nbsp; αυτός ισχυρίζεται, ότι το έτος 2009 ξεκίνησε να προμηθεύεται νωπά κρέατα από την ενάγουσα για τις ανάγκες του κρεοπωλείου του&nbsp; και ότι το έτος&nbsp; 2012 συμφώνησε με αυτήν, λόγω της εν τω μεταξύ επελθούσας αδυναμίας του να της καταβάλει εγκαίρως το τίμημα των εκάστοτε πωλήσεων και της εκ του λόγου αυτού&nbsp; αύξησης του χρεωστικού υπολοίπου του από τη μεταξύ τους συνεργασία (για την οποία τηρείτο δοσοληπτικός λογαριασμός), να συνεχίσει να τον προμηθεύει με εμπορεύματα, υπο τον όρο αυτός να&nbsp; της καταβάλει άμεσα το τίμημα&nbsp; κάθε νέας αγοράς καθώς και το επιπλέον&nbsp; ποσό των 100 ευρώ με 300 ευρώ μηνιαίως ή εβδομαδιαίως έναντι των παλαιοτέρων μεταξύ τους χρεών, τον οποίο (όρο) ο ίδιος τήρησε απαρέγκλιτα, καταβάλλοντας σε αυτήν συνολικά το ανωτέρω ποσό. Επικαλείται δε προς απόδειξη&nbsp; του ισχυρισμού&nbsp; τις αποδείξεις καταβολής&nbsp; και την καρτέλα πελάτη, που τηρεί η ίδια η ενάγουσα,&nbsp; όπου φέρονται καταχωρημένες κατά χρονική σειρά&nbsp; οι γενόμενες σε αυτόν πωλήσεις, το τίμημα του και οι έναντι αυτών εκ μέρους του καταβολές. Από τα ως άνω, όμως, στοιχεία ουδόλως προέκυψε η βασιμότητα των όσων ισχυρίζεται&nbsp; περί εξοφλήσεως της επίδικης απαίτησης. Ειδικότερα, από την προσκομιζόμενη καρτέλα πελάτη, που τηρεί η ενάγουσα ήδη από τις αρχές του έτους 2009 (με αναγραφόμενο στις 3-1-2009 υπόλοιπο, ποσού 2.871,90 ευρώ, και στις 28-5-2012 -ημερομηνία της πρώτης&nbsp; επίδικης πώλησης, υπόλοιπο, ποσού 48.873,86 ευρώ, το οποίον δεν αμφισβητείται ειδικώς από τον εναγόμενο), προκύπτει ότι μεταξύ των διαδίκων τηρείται απλός δοσοληπτικός λογαριασμός με καταχώρηση σε διαφορετικές στήλες των ποσών του τιμήματος των εκάστοτε πωλήσεων, των γενόμενων καταβολών του εναγόμενου και του προκύπτοντος κάθε φορά υπολοίπου, χωρίς, όμως,&nbsp; ειδικότερο επιμερισμό των καταβολών σε νεότερα και παλαιότερα χρέη, ενώ η επικαλούμενη συμφωνία για καταλογισμό στα επίδικα χρέη δεν προκύπτει ούτε και &nbsp;από τις προσκομιζόμενες αποδείξεις είσπραξης, καθόσον δεν αναγράφεται σε αυτές η αιτία καταβολής τους (τιμολόγια-Δ.Α). Τέλος, και αυτό το περιεχόμενο της φερόμενης μεταξύ των διαδίκων συμφωνίας είναι ασαφές, καθόσον δεν προσδιορίζεται το ακριβές ποσό των καταβολών που θα αφορούσαν σε παλαιότερα χρέη, παρά μόνον γίνεται αορίστως λόγος για &nbsp;ποσά των 100 ευρώ με 300 ευρώ μηνιαίως ή εβδομαδιαίως. Ως εκ τούτου, οι καταβολές του εναγομένου ορθώς καταλογίζονται από την ενάγουσα σύμφωνα με τον κανόνα της διάταξης του άρθρου 422 ΑΚ, ελλείψει αποδείξεως&nbsp; περί αντιθέτου συμφωνίας των διαδίκων, στα παλαιότερα προς αυτήν υφιστάμενα χρέη του, τα οποία κατά τον χρόνο της πρώτης των επικαλουμένων καταβολών στις 5-6-2012, ανερχόνταν ήδη στο ποσό των 53.071,07 ευρώ και επομένως αυτός συνεχίζει να της οφείλει τα ποσά του τιμήματος για τις επίδικες πωλήσεις, η δε προβληθείσα εκ μέρους του πρωτοδίκως ένσταση εξοφλήσεως, που παραδεκτά επαναφέρει με τον δεύτερο και τρίτο&nbsp; λόγο της έφεσης του,&nbsp; πρέπει να απορριφθεί ως ουσία αβάσιμη, όπως ορθά έκρινε και το πρωτοβάθμιο Δικαστήριο, έστω και με μερικώς διάφορη αιτιολογία, που αντικαθίσταται με αυτήν της παρούσας απόφασης, απορριπτομένων ακολούθως ομοίως και των σχετικών λόγων έφεσης. Τέλος, σε αντίθεση με όσα αβασίμως προβάλλει με τον πρώτο λόγο της έφεσης του ο εναγόμενος,&nbsp; η επίδικη απαίτηση&nbsp; είναι&nbsp; εκκαθαρισμένη και δύναται να επιδιωχθεί δικαστικώς η ικανοποίηση της με την άσκηση της ως άνω αγωγής του εφεσιβλήτου. Κατόπιν τούτου, επειδή δεν υπάρχουν άλλοι λόγοι της έφεσης&nbsp; προς εξέταση, αυτή πρέπει να απορριφθεί στο&nbsp; σύνολο της&nbsp; και τα δικαστικά έξοδα της εφεσίβλητης του παρόντος βαθμού δικαιοδοσίας να επιβληθούν σε βάρος του εκκαλούντος λόγω της ήττας του&nbsp; (άρθρα 106, 183 και 176 ΚΠολΔ), ενώ για το παράβολο, ποσού 100,00 ευρώ, που αυτός προκατέβαλε κατά την κατάθεση της εφέσεως του, πρέπει να διαταχθεί η&nbsp; εισαγωγή του στο Δημόσιο Ταμείο (άρθρο 495 παρ. 4 εδ. δ ΚΠολΔ), κατά τα ειδικότερα αναφερόμενα στο διατακτικό .</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ </strong></p>
   <p>ΔΙΚΑΖΕΙ την έφεση&nbsp; με παρόντες τους διαδίκους .</p>
   <p>ΔΕΧΕΤΑΙ τυπικά την έφεση κατά της με αριθμό 5215/ 2017 απόφασης του Μονομελούς Πρωτοδικείου Πειραιώς&nbsp; και ΑΠΟΡΡΙΠΤΕΙ αυτήν στην ουσία .</p>
   <p>ΔΙΑΤΑΣΣΕΙ την εισαγωγή στο Δημόσιο Ταμείο του με αριθμό &nbsp;&nbsp;…………./ 2018 παραβόλου.</p>
   <p>ΕΠΙΒΑΛΛΕΙ τα δικαστικά έξοδα&nbsp; της εφεσίβλητης του παρόντος βαθμού δικαιοδοσίας σε βάρος του εκκαλούντος και τα ορίζει στο ποσό των τετρακοσίων (400) ευρώ.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;21 Δεκεμβρίου</strong>, χωρίς την παρουσία των διαδίκων και των πληρεξουσίων τους δικηγόρων.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>