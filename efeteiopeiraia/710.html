<html><body><h1>Αριθμός Απόφασης 607/2018</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=710<br/><div class="content"><div class="content-inner">
 <article id="post-710" class="entry entry-single post-710 post type-post status-publish format-standard hentry category-20 category-18">
  <h1 class="entry-title entry--item h2">Αριθμός Απόφασης 607/2018</h1>
  <div class="entry-content entry--item">
   <div class="printomatic pom-small-black " id="id2192" data-print_target="article"></div>
   <p style="text-align: center;"><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center;"><strong>Αριθμός&nbsp;&nbsp;&nbsp;&nbsp; </strong><strong>607</strong><strong>/2018</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center;"><strong>Ναυτικό Τμήμα</strong></p>
   <p>Αποτελούμενο από τον Δικαστή Αναστάσιο Αναστασίου, Εφέτη, ο οποίος ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς και από τη Γραμματέα Δ.Π.</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center;"><strong>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Ι.Η κρινόμενη από 30.5.2017 και με αριθμό εκθέσεως καταθέσεως ενδίκου μέσου του Πρωτοδικείου Πειραιώς ………… και αριθμό εκθέσεως προσδιορισμού δικογράφου του Εφετείου Πειραιώς …………. έφεση, που στρέφεται κατά της υπ’ αριθμ. 490/2017 οριστικής απόφασης του Μονομελούς Πρωτοδικείου&nbsp; Πειραιώς, η οποία εκδόθηκε κατ’ αντιμωλία των διαδίκων και κατά την ειδική διαδικασία των εργατικών διαφορών (άρθρα 663 επομ. ΚΠολΔ και 82 ΚΙΝΔ) και δέχθηκε εν μέρει ως και ουσιαστικά βάσιμη την από 23.12.2015 και με αριθμό εκθέσεως καταθέσεως …………… αγωγή του εκκαλούντος κατά της εφεσίβλητης, ασκήθηκε νομότυπα και εμπρόθεσμα κατ’ άρθρα 495, 511, 513, 516 § 1, 517 εδαφ. α, 518 § 2 και 520 § 1 ΚΠολΔ, δεδομένου ότι από τα έγγραφα της δικογραφίας δεν προκύπτει ούτε οι διάδικοι επικαλούνται επίδοση της εκκαλουμένης αποφάσεως ούτε παρήλθε η νόμιμη καταχρηστική προθεσμία από την δημοσίευσή της στις 7.2.2017, αρμοδίως δε φέρεται προς εκδίκαση ενώπιον του Δικαστηρίου τούτου (άρθρο 19 ΚΠολΔ, όπως αντικαταστάθηκε από το άρθρο 4 § 2 του Ν. 3994/2011). Να σημειωθεί και ότι, αν και η έφεση ασκήθηκε μετά την ισχύ του άρθρου 12 § 2 του Ν. 4055/2012, δεν απαιτείται για το παραδεκτό της η κατάθεση του παραβόλου της § 4 του άρθρου 495 ΚΠολΔ, που προστέθηκε με το ανωτέρω νομοθέτημα, λόγω της φύσεως της διαφοράς ως εργατικής. Επομένως, πρέπει η κρινόμενη έφεση να γίνει τυπικά δεκτή και να ερευνηθεί περαιτέρω ως προς το παραδεκτό και βάσιμο των λόγων της (άρθρο 533 § 1 ΚΠολΔ), κατά την ίδια ως άνω ειδική&nbsp; διαδικασία.</p>
   <p>ΙΙ. Ο ενάγων ……….. στην από 23.12.2015 αγωγή του ισχυρίστηκε ότι στα πλαίσια διαδοχικών συμβάσεων ναυτικής εργασίας αορίστου χρόνου, που συνήψε στο λιμένα του Πειραιώς με την εναγόμενη ανώνυμη ναυτιλιακή εταιρία, πλοιοκτήτρια του υπό ….. σημαία επιβατηγού – οχηματαγωγού (Ε/Γ – 0/Γ) ακτοπλοϊκού πλοίου «ΒΚ», κόρων ολικής χωρητικότητας (κ.ο.χ.) 6.387, ναυτολογήθηκε αρχικώς σ’ αυτό με την ειδικότητα του υποναύκληρου και στη συνέχεια του ναύκληρου, αντί των προβλεπομένων από την ισχύουσα συλλογική σύμβαση ναυτικής εργασίας (στο εξής ΣΣΝΕ) πληρωμάτων επιβατηγών ακτοπλοϊκών πλοίων μηνιαίου μισθού και επιδομάτων, πλέον κατ’ αποκοπή μηνιαίας αμοιβής για την υπερωριακή εργασία του, παρείχε δε έκτοτε τις υπηρεσίες του στο ίδιο πλοίο, που εκτελούσε καθημερινώς τα αναλυτικώς αναφερόμενα στην αγωγή δρομολόγια, για ορισμένα τμήματα των οποίων είχε συναφθεί σύμβαση δημόσιας υπηρεσίας (άγονης γραμμής), εργαζόμενος επί δεκατέσσερις [14] ώρες ημερησίως, μέχρι και τη λύση της τελευταίας συμβάσεώς του με κοινή συναίνεση αυτού και του πλοιάρχου στις 4.12.2015. Με βάση το ιστορικό αυτό και επικαλούμενος περαιτέρω ότι κατά τους αναφερόμενους στην αγωγή μήνες εντός του χρονικού διαστήματος από τον Ιούνιο του έτους 2014 έως και τον Ιούλιο του επομένου έτους 2015, κατά το οποίο το πλοίο εκτέλεσε επιπλέον και 5,3 εξπρές δρομολόγια, τα οποία η εναγομένη αναγνώρισε και καταχώρησε στους λογαριασμούς της μισθοδοσίας του, ο ίδιος απασχολήθηκε επί ισόχρονη μέση ημερήσια χρονική διάρκεια, δηλαδή επί δεκατέσσερις [14] ώρες, χωρίς όμως να λάβει α] το σύνολο των αποδοχών του που αντιστοιχούσαν στις ώρες υπερωριακής εργασίας του κατά τις καθημερινές ημέρες, τις Κυριακές, τα Σάββατα και τις αργίες και χωρίς να συνυπολογιστούν αυτές στο σύνολό τους για τον προσδιορισμό και την καταβολή της αναλογίας των επιδομάτων δώρων εορτών Χριστουγέννων και Πάσχα των ετών 2014 και 2015, τα οποία δικαιούται, καθώς και β] πλήρη την αμοιβή του για την εκτέλεση των δρομολογίων εξπρές και για τους πλόες άγονης γραμμής, που εκτέλεσε το πλοίο κατά τα ένδικα χρονικά διαστήματα, ζητούσε ο ενάγων, όπως το αρχικώς καταψηφιστικό αίτημά του παραδεκτώς περιορίστηκε πρωτοδίκως, να υποχρεωθεί η εναγόμενη να του καταβάλει το συνολικό χρηματικό ποσό των είκοσι τεσσάρων χιλιάδων τριακοσίων εξήντα ενός ευρώ και δώδεκα λεπτών (24.361,12 €) για διαφορές αποδοχών υπερωριακής απασχόλησης, με το νόμιμο τόκο από την ημέρα της τελευταίας αποναυτολογήσεώς του άλλως από την επίδοση της αγωγής του και β) να αναγνωριστεί η υποχρέωση της ιδίας στην καταβολή του συνολικού χρηματικού ποσού των οκτώ χιλιάδων εκατόν τριών ευρώ και εβδομήντα έξι λεπτών (8.103,76 €) για διαφορά επιδομάτων εορτών Χριστουγέννων και Πάσχα, για διαφορές πρόσθετης αμοιβής δρομολογίων εξπρές και για διαφορές αμοιβής για τους πλόες άγονης γραμμής των ετών 2014 και 2015, με το νόμιμο τόκο από τα ίδια ως άνω αφετήρια χρονικά σημεία. Με την εκκαλουμένη απόφαση η αγωγή αυτή κρίθηκε ορισμένη και νόμιμη, ακολούθως δε, με την παραδοχή, μεταξύ άλλων, ότι η ημερήσια απασχόληση του ενάγοντος ανήλθε σε ένδεκα (11) ώρες, τα δε εξπρές δρομολόγια που εκτέλεσε το πλοίο σε 5,3, έγινε κατά ένα μέρος δεκτή ως και ουσιαστικά βάσιμη και, συγκεκριμένα, α] υποχρεώθηκε η εναγόμενη στην καταβολή χιλίων πενήντα οκτώ ευρώ και τριάντα οκτώ λεπτών (1.058,38 €) ως αμοιβή για την υπερωριακή απασχόληση του ενάγοντος και β] αναγνωρίστηκε η υποχρέωσή της στην προς αυτόν καταβολή τεσσάρων χιλιάδων εξακοσίων εξήντα οκτώ ευρώ και τριάντα έξι λεπτών (4.668,36 €) συνολικά για τις λοιπές αιτίες, με το νόμιμο τόκο από την ημέρα της λύσεως της τελευταίας σύμβασης ναυτικής εργασίας του ενάγοντος στις 4.12.2015 και μέχρι την πλήρη εξόφληση. Κατά της αποφάσεως αυτής παραπονείται ήδη ο εκκαλών – ενάγων και, επικαλούμενος εσφαλμένη εφαρμογή του νόμου και πλημμελή εκτίμηση των αποδείξεων, ζητεί την εξαφάνισή της, ώστε η αγωγή του να γίνει δεκτή στο σύνολό της.</p>
   <p>ΙΙΙ. Από την επανεκτίμηση των υπ’ αριθμ. ……… και …………. ενόρκων βεβαιώσεων, που με την επιμέλεια του ενάγοντος συντάχθηκαν ενώπιον της Ειρηνοδίκη Πειραιώς η πρώτη και της Συμβολαιογράφου Λαυρίου Αττικής Ε.Κ. η δεύτερη, κατόπιν νομότυπης κλήτευσης της εναγομένης (βλ. την υπ’ αριθ. ……….. έκθεση επίδοσης του δικαστικού επιμελητή στο Πρωτοδικείο Χανίων Ι. Γ.), οι οποίες εκτιμώνται κατά το μέτρο της γνώσεως και το βαθμό της αξιοπιστίας εκάστου βεβαιούντος, καθώς και όλων ανεξαιρέτως των εγγράφων, που οι διάδικοι νομότυπα προσκομίζουν και επικαλούνται για να ληφθούν υπόψη είτε ως αυτοτελή αποδεικτικά μέσα είτε ως δικαστικά τεκμήρια, χωρίς, όμως, να ληφθούν υπόψη ούτε για τη συναγωγή δικαστικών τεκμηρίων, επειδή είναι ανυπόστατες, οι από την εναγόμενη προσκομιζόμενες με αριθμούς ………. τρεις [3] ένορκες ενώπιον του Ειρηνοδίκη Πειραιώς βεβαιώσεις τρίτων, που εκάστη δόθηκε για να χρησιμοποιηθεί σε άλλη δίκη κατ’ αυτής, μιας και δεν προκύπτει η αντίστοιχη νομότυπη κλήτευση του σχετικού αντιδίκου (ΑΠ 567/2004, ΕΕΔ 2005/589, ΜονΕφΠειρ. 739/2015, πρώτη δημοσίευση σε Τράπεζα Νομικών Πληροφοριών [ΤΝΠ] ΝΟΜΟΣ), αποδεικνύονται τα ακόλουθα κρίσιμα πραγματικά περιστατικά: Με διαδοχικές συμβάσεις εξαρτημένης ναυτικής εργασίας αορίστου χρόνου, που καταρτίστηκαν στον Πειραιά, στη Ρόδο και στην Κίσσαμο μεταξύ του ενάγοντος, Έλληνα απογεγραμμένου ναυτικού, κατόχου του με αριθμό 2166 ναυτικού φυλλαδίου και των νομίμων εκπροσώπων της εναγόμενης ανώνυμης ναυτιλιακής εταιρίας, πλοιοκτήτριας του υπό …… σημαία επιβατηγού – οχηματαγωγού (Ε/Γ – Ο/Γ) ακτοπλοϊκού πλοίου «Β.Κ.», με αριθμό νηολογίου …………, κόρων ολικής χωρητικότητας (κ.ο.χ.) 6.387, υπό το διεθνές διακρατικό σήμα SXNX, ο ενάγων ναυτολογήθηκε σ’ αυτό με την ειδικότητα αρχικώς του υποναύκληρου και στη συνέχεια, από την 5η.5.2014 και στο εξής, του ναύκληρου, αντί των προβλεπόμενων από την ισχύουσα κατά το χρόνο της υπηρεσίας του ΣΣΝΕ Πληρωμάτων Ακτοπλοϊκών Επιβατηγών Πλοίων. Η πρώτη σύμβαση καταρτίστηκε στις 13.12.2011 και ο ενάγων παρείχε τις υπηρεσίες του στο εν λόγω πλοίο συνεχώς μέχρι την 4η.12.2015, οπότε και απολύθηκε στον λιμένα του Περάματος της Αττικής με αμοιβαία συναίνεση αυτού και του πλοιάρχου. Στο μεσοδιάστημα, ανά εξάμηνο περίπου (3.2.2012, 3.8.2012, 3.2.2013, 2.8.2013, 19.2.2014, 19.8.2014, 20.2.2015 και 20.8.2015), η σύμβαση του ενάγοντος λυνόταν λόγω αντικαταστάσεως ναυτολογίου και επαναπροσλαμβανόταν αυθημερόν. Όλα τα ανωτέρω δεν αμφισβητούνται από τους διαδίκους, προκύπτουν άλλωστε και από το αντίγραφο του αντιστοίχου τμήματος του ναυτικού φυλλαδίου του ενάγοντος, που προσκομίζεται σε φωτοαντίγραφο. Μεταξύ των διαδίκων συμφωνήθηκε ότι ο ενάγων θα λαμβάνει για την εργασιακή απασχόλησή του το μισθό και τα λοιπά επιδόματα που προβλέπονται από την εκάστοτε ισχύουσα ΣΣΝΕ που αφορά την κατηγορία του ενδίκου πλοίου. Κατά το επίδικο χρονικό διάστημα από 21.2.2014 έως και 4.12.2015, καθόσον ο ενάγων δεν προβάλει απαιτήσεις από την εργασία του γεννηθείσες προγενεστέρως, τις πάσης φύσεως αποδοχές του ρύθμιζε η από 8.4.2014 ΣΣΝΕ Πληρωμάτων Ακτοπλοϊκών Επιβατηγών Πλοίων για το έτος 2014, που κυρώθηκε αρμοδίως και, έτσι, κατέστη γενικά υποχρεωτική, με την υπ’ αριθμ. 3525.1.5/01/13.6.2014 απόφαση του Υπουργού Ναυτιλίας και Αιγαίου, η οποία δημοσιεύθηκε στην Εφημερίδα της Κυβερνήσεως (ΦΕΚ Β 1664/24.6.2014). Σύμφωνα με το άρθρο 11 αυτής, οι ώρες υποχρεωτικής εβδομαδιαίας εργασίας εν πλω και στο λιμένα για όλους τους ναυτικούς τους οποίους αφορά ορίζονται σε σαράντα (40) εβδομαδιαίως, δηλαδή οκτώ (8) ώρες ημερησίως από Δευτέρα μέχρι Παρασκευή, της εργασίας του Σαββάτου αμειβομένης υπερωριακώς, ενώ, σύμφωνα με το άρθρο 13 § 1, κάθε εργασία που εκτελείται από τους ναυτικούς εν πλω και στο λιμάνι, πέραν των κανονικών εργασίμων ημερών και ωρών, περιλαμβανομένων και των εργασιών κατάπλου και απόπλου, θεωρείται πρόσθετη (υπερωριακή) και καταβάλλεται στους απασχολούμενους ναυτικούς πρόσθετη αμοιβή. Σημειωτέον ότι, σύμφωνα με το άρθρο 1 § 3 της ιδίας ΣΣΝΕ, η προβλεπομένη σ’ αυτό ιδιαίτερη αμοιβή για τη μέχρι της οκταώρου εργασίας την Κυριακή καταβάλλεται σε όλο το πλήρωμα και για όλες τις Κυριακές, ανεξαρτήτως παροχής εκ μέρους αυτού υπηρεσίας, μάλιστα, η παρασχεθείσα εντός του οκταώρου εργασία κατά την ημέρα αυτή δεν θεωρείται υπερωριακή, αλλά μόνον η πλέον του οκταώρου (ΜονΕφΠειρ. 328/2014, ΤΝΠ ΝΟΜΟΣ, ΜονΕφΠειρ. 626/2014, Δνη 2015/508, όπου και περαιτέρω παραπομπές στη νμλγ), αμειβομένη, όμως, με προσαύξηση 25% και όχι 50% (ΜονΕφΠειρ 630/2014, ΤΝΠ ΝΟΜΟΣ, ΕφΠειρ. 735/2006, ΕΝαυτΔ 2006/351, ΕφΠειρ. 567/2005, ΕΝαυτΔ 2005/345). Εξ ολοκλήρου υπερωριακά αμείβεται η εργασία που παρέχεται κατά τα Σάββατα και τις αργίες, όπως αυτές καθορίζονται στο σχετικό άρθρο 18 της εν λόγω ΣΣΝΕ. Περαιτέρω, κατά την διάρκεια της ναυτολογήσεως του ενάγοντος το πλοίο «Β.Κ», το οποίο είχε μεταφορική ικανότητα χιλίων εκατόν τριών (1.103) επιβατών και διακοσίων ογδόντα (280) οχημάτων, εκτελούσε δρομολόγια σε γραμμές ενταγμένες στο γενικό δίκτυο ακτοπλοϊκών συγκοινωνιών. Συγκεκριμένα, εκτελούσε τα ακόλουθα δρομολόγια: Α) Κατά το χρονικό διάστημα από 21.2.2014 έως και 15.6.2014: Δευτέρα: Πειραιάς (αναχώρηση 17:00) – Κύθηρα (άφιξη 00:05 – αναχώρηση 00:25) – Κίσσαμος (άφιξη 04:15 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:30 – αναχώρηση 09:40) – Κύθηρα (άφιξη 11:30 – αναχώρηση 11:50) – Γύθειο (άφιξη 14:25 – αναχώρηση 15:30) – Κύθηρα (άφιξη 18:05 – αναχώρηση 18:25) – Αντικύθηρα (άφιξη 20:15 – αναχώρηση 20:25) – Κίσσαμος (άφιξη 22:25 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 21:50 – αναχώρηση 22:10) – Πειραιάς (άφιξη 05:15 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 00:05 Σαββάτου – αναχώρηση 00:25 Σαββάτου) – Αντικύθηρα (άφιξη 02:15 Σαββάτου – αναχώρηση 02:25 Σαββάτου) – Κίσσαμος (άφιξη 04:25 Σαββάτου), Κυριακή: Κίσσαμος (αναχώρηση 18:00) – Αντικύθηρα (άφιξη 20:00 – αναχώρηση 20:10) – Κύθηρα (άφιξη 22:10 – αναχώρηση 22:20) – Πειραιάς (άφιξη 05:25 Δευτέρας). Β) Κατά το χρονικό διάστημα από 16.6.2014 έως και 14.9.2014: Δευτέρα: Πειραιάς (αναχώρηση 17:00) – Κύθηρα (άφιξη 00:05 – αναχώρηση 00:25) – Κίσσαμος (άφιξη 04:15 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:30 – αναχώρηση 09:40) – Κύθηρα (άφιξη 11:30 – αναχώρηση 11:50) – Γύθειο (άφιξη 14:25 – αναχώρηση 15:30) – Κύθηρα (άφιξη 18:05 – αναχώρηση 18:25) – Αντικύθηρα (άφιξη 20:15 – αναχώρηση 20:25) – Κίσσαμος (άφιξη 22:25 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 21:50 – αναχώρηση 22:10) – Πειραιάς (άφιξη 05:15 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 01:05 Σαββάτου – αναχώρηση 01:25 Σαββάτου) – Αντικύθηρα (άφιξη 03:15 Σαββάτου – αναχώρηση 03:25 Σαββάτου) – Κίσσαμος (άφιξη 05:25 Σαββάτου – αναχώρηση 14:30) – Κύθηρα (άφιξη 18:20 – αναχώρηση 18:40) – Καλαμάτα (άφιξη 23:50), Κυριακή: Καλαμάτα (αναχώρηση 00:30) – Κύθηρα (άφιξη 05:40 – αναχώρηση 06:00) -Κίσσαμος (άφιξη 09:50 – αναχώρηση 17:00) – Αντικύθηρα (άφιξη 19:00 – αναχώρηση 19:10) – Κύθηρα (άφιξη 21:00 – αναχώρηση 21:20) – Πειραιάς (άφιξη 05:25 Δευτέρας). Γ) Κατά το χρονικό διάστημα από 15.9.2014 έως και 31.10.2014: Δευτέρα: Πειραιάς (αναχώρηση 17:00) – Κύθηρα (άφιξη 00:05 – αναχώρηση 00:25) – Κίσσαμος (άφιξη 04:15 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:30 -αναχώρηση 09:40) – Κύθηρα (άφιξη 11:30 – αναχώρηση 11:50) – Γύθειο (άφιξη 14:25 – αναχώρηση 15:30) – Κύθηρα (άφιξη 18:05 – αναχώρηση 18:25) – Αντικύθηρα (άφιξη 20:15 – αναχώρηση 20:25) – Κίσσαμος (άφιξη 22:25 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 21:50 – αναχώρηση 22:10) – Πειραιάς (άφιξη 05:15 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 00:05 Σαββάτου – αναχώρηση 00:25 Σαββάτου) – Αντικύθηρα (άφιξη 02:15 Σαββάτου -αναχώρηση 02:25 Σαββάτου) – Κίσσαμος (άφιξη 04:25 Σαββάτου), Κυριακή: Κίσσαμος (αναχώρηση 18:00) – Αντικύθηρα (άφιξη 20:00 – αναχώρηση 20:10) – Κύθηρα (άφιξη 22:10 – αναχώρηση 22:20) – Πειραιάς (άφιξη 05:25 Δευτέρας). Δ) Κατά τα χρονικά διαστήματα από 1.11.2014 έως και 3.11.2014, από 22.12.2014 έως και 22.1.2015, από 28.2.2015 έως και 5.3.2015 και από 8.6.2015 έως και 15.6.2015: Δευτέρα: Πειραιάς (αναχώρηση 17:00) – Κύθηρα (άφιξη 00:45 -αναχώρηση 01:10) – Κίσσαμος (άφιξη 05:10 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:35 – αναχώρηση 10:00) – Κύθηρα (άφιξη 12:00 -αναχώρηση 12:20) – Γύθειο (άφιξη 15:00 – αναχώρηση 15:40) – Κύθηρα (άφιξη 18:15 -αναχώρηση 18:30) – Αντικύθηρα (άφιξη 20:30 – αναχώρηση 20:45) – Κίσσαμος (άφιξη 23:00 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 22:00 – αναχώρηση 22:30) – Πειραιάς (άφιξη 06:30 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 00:45 Σαββάτου – αναχώρηση 01:15 Σαββάτου) -Αντικύθηρα (άφιξη 03:15 Σαββάτου – αναχώρηση 03:30 Σαββάτου) – Κίσσαμος (άφιξη 05:45 Σαββάτου), Κυριακή: Κίσσαμος (αναχώρηση 17:00) – Αντικύθηρα (άφιξη 19:15 – αναχώρηση 19:30) – Κύθηρα (άφιξη 21:30 – αναχώρηση 22:30) – Πειραιάς (άφιξη 06:30 Δευτέρας). Την Τρίτη 9.6.2015 το πλοίο μετά την αναχώρηση από τα Κύθηρα στις 01.10 προσέγγισε στα Αντικύθηρα (03:10 – 03:25) και στην Κίσσαμο (05:40). Την Πέμπτη 11.6.2015 το πλοίο μετά την αναχώρησή του από την Κίσσαμο στις 18:00 προσέγγισε στα Αντικύθηρα (20:15 – 20:30), τα Κύθηρα (22:30 – 22:55) και κατέπλευσε στον Πειραιά στις 06:40 το πρωινό της Παρασκευής. Ε) Κατά το χρονικό διάστημα από 23.1.2015 έως και 27.2.2015: Τρίτη: Πειραιάς (αναχώρηση 21:00) – Μήλος (άφιξη 02:40 Τετάρτης – αναχώρηση 03:00 Τετάρτης) – Θήρα (άφιξη 07:05 Τετάρτης – αναχώρηση 07:35 Τετάρτης) – Ανάφη (άφιξη 09:20 Τετάρτης – αναχώρηση 09:35 Τετάρτης) – Κάσος (άφιξη 15:00 Τετάρτης – αναχώρηση 15:20 Τετάρτης) – Πηγάδια (άφιξη 17:00 Τετάρτης – αναχώρηση 17:20 Τετάρτης) – Διαφάνι (άφιξη 18:20 Τετάρτης – αναχώρηση 18:35 Τετάρτης) – Χάλκη (άφιξη 20:45 – αναχώρηση 21:00) – Ρόδος (άφιξη 23:15), Πέμπτη: Ρόδος (αναχώρηση 05:00) – Χάλκη (άφιξη 07:15 – αναχώρηση 07:30) – Διαφάνι (άφιξη 09:40 – αναχώρηση 09:55) – Κάρπαθος (άφιξη 10:55 – αναχώρηση 11:15) – Κάσος (άφιξη 12:55 – αναχώρηση 13:15) – Ανάφη (άφιξη 18:40 – αναχώρηση 18:55) – Θήρα (άφιξη 20:40 – αναχώρηση 21:10), Παρασκευή: Μήλος (άφιξη 01:15 – αναχώρηση 01:35) – Πειραιάς (άφιξη 07:15 – αναχώρηση 18:00), Μήλος (άφιξη 23:40 – αναχώρηση 24:00), Σάββατο: Θήρα (άφιξη 04:05 Σαββάτου – αναχώρηση 04:35 Σαββάτου) – Ανάφη (άφιξη 06:20 Σαββάτου – αναχώρηση 06:35), Ηράκλειο (άφιξη 11:15 – αναχώρηση 12:15), Σητεία (άφιξη 15:35 – αναχώρηση 16:00), Κάσος (άφιξη 19:00 – αναχώρηση 19:25), Πηγάδια (άφιξη 21:05 – αναχώρηση 21:25), Διαφάνι (άφιξη 22:25 – αναχώρηση 22:40), Κυριακή: Χάλκη (άφιξη 00:50 – αναχώρηση 01:05) – Ρόδος (άφιξη 03:20 – αναχώρηση 06:00) – Χάλκη (άφιξη 08:15 – αναχώρηση 08:30) – Διαφάνι (άφιξη 10:40 – αναχώρηση 10:55) – Πηγάδια (άφιξη 11:55 – αναχώρηση 12:15) – Κάσος (άφιξη 13:55 – αναχώρηση 14:15) – Σητεία (άφιξη 17:15 – αναχώρηση 17:40) – Ηράκλειο (άφιξη 21:00 – αναχώρηση 22:00), Δευτέρα: Ανάφη (άφιξη 02:40 – αναχώρηση 02:55), Θήρα (άφιξη 04:40 – αναχώρηση 05:20), Μήλος (άφιξη 09:25 – αναχώρηση 09:45), Πειραιάς (άφιξη 15:25 Δευτέρας). ΣΤ) Κατά το χρονικό διάστημα από 6.3.2015 έως και 16.3.2015: Δευτέρα: Πειραιάς (αναχώρηση 16:00) – Κύθηρα (άφιξη 23:45 – αναχώρηση 00:10 Τρίτης) – Αντικύθηρα (άφιξη 02:10 – αναχώρηση 02:25) – Κίσσαμος (άφιξη 04:15 Τρίτης –&nbsp; αναχώρηση 06:00) – Αντικύθηρα (άφιξη 08:15 – αναχώρηση 08:30) – Κύθηρα (άφιξη 10:30 – αναχώρηση 11:00) – Πειραιάς (άφιξη 18:30 – αναχώρηση 21:00) – Θήρα (άφιξη 05:30 Τετάρτης – αναχώρηση 06:00 Τετάρτης) – Ανάφη (άφιξη 07:45 Τετάρτης – αναχώρηση 08:00 Τετάρτης) – Σητεία (άφιξη 12:45 – αναχώρηση 13:10) – Κάσος (άφιξη 16:10 – αναχώρηση 16:30) – Πηγάδια (άφιξη 18:10 – αναχώρηση 18:30) – Διαφάνι (άφιξη 19:30 – αναχώρηση 19:45) – Χάλκη (άφιξη 21:55 – αναχώρηση 22:10), Πέμπτη: Ρόδος (άφιξη 00:25 – αναχώρηση 07:00) – Χάλκη (άφιξη 09:15 – αναχώρηση 09:30) – Διαφάνι (άφιξη 11:40 – αναχώρηση 11:55) – Πηγάδια (άφιξη 12:55 – αναχώρηση 13:15) – Κάσος (άφιξη 14:55 – αναχώρηση 15:15) – Σητεία (άφιξη 18:15 – αναχώρηση 18:40), Ανάφη (άφιξη 23:25 – αναχώρηση 23:40) – Θήρα (άφιξη 01:25 Παρασκευής), Παρασκευή: Θήρα (αναχώρηση 01:55) – Πειραιάς (άφιξη 10:25 – αναχώρηση 18:00), Κύθηρα (άφιξη 01:45 Σαββάτου – αναχώρηση 02:15 Σαββάτου) – Κίσσαμος (άφιξη 06:15 – αναχώρηση 09:20) – Αντικύθηρα (άφιξη 11:35 Σαββάτου – αναχώρηση 11:50 Σαββάτου) – Κύθηρα (άφιξη 13:50 – αναχώρηση 14:10) – Γύθειο (άφιξη 16:50 – αναχώρηση 17:30) – Κύθηρα (άφιξη 20:10 – αναχώρηση 20:30) – Αντικύθηρα (άφιξη 22:30 – αναχώρηση 22:45), Κυριακή: Κίσσαμος (άφιξη 01:00 – αναχώρηση 18:00) – Κύθηρα (άφιξη 22:00 – αναχώρηση 22:30), Δευτέρα: Πειραιάς (άφιξη 06:30 Δευτέρας). Την Παρασκευή 6.3.2015 το πλοίο αναχώρησε από Πειραιά στις 18.00 και συνέχισε την επομένη Σάββατο, 7.3.2015 προς Θήρα (02.30 – 03.00) – Ανάφη (04.45 – 05.00) – Σητεία (09.45 – 10.10) – Κάσος (13.10 – 13.30) – Πηγάδια (15.10-15.30) -Διαφάνι (16.30 – 16.45) – Χάλκη (18.55 – 19.10) – Ρόδο (21.25) απ’ όπου αναχώρησε την επομένη Κυριακή 8.3.2015 στις 04.00 πμ προς Χάλκη (06.15 – 06.30) – Διαφάνι (08.40 – 08.55) – Πηγάδια (09.55 – 10.15) – Κάσος (11.55 – 12.15) – Σητεία (15.15 – 15.40) – Ανάφη (20.25 – 20.40) – Θήρα (22.25 – 22.55) και τελικά επέστρεψε στον Πειραιά την Δευτέρα, 9.3.2015 στις 07.25. Ζ) Κατά τα χρονικά διαστήματα από 17.3.2015 έως και 25.3.2015 και από 15.4.2015 έως και 20.4.2015: Δευτέρα: Πειραιάς (αναχώρηση 16:00) – Κύθηρα (άφιξη 23:45 – αναχώρηση 00:10 Τρίτης) – Αντικύθηρα (άφιξη 02:10 – αναχώρηση 02:25) – Κίσσαμος (άφιξη 04:15 Τρίτης –&nbsp; αναχώρηση 05:15) – Αντικύθηρα (άφιξη 07:30 – αναχώρηση 07:45) – Κύθηρα (άφιξη 09:45 – αναχώρηση 10:15) – Πειραιάς (άφιξη 17:45 – αναχώρηση 21:00) – Θήρα (άφιξη 05:30 Τετάρτης – αναχώρηση 06:30 Τετάρτης) – Ανάφη (άφιξη 08:15 Τετάρτης – αναχώρηση 08:30 Τετάρτης) – Σητεία (άφιξη 13:15 – αναχώρηση 13:45) – Κάσος (άφιξη 16:45 – αναχώρηση 17:05) – Πηγάδια (άφιξη 18:45 – αναχώρηση 19:05) – Διαφάνι (άφιξη 20:05 – αναχώρηση 20:20) – Χάλκη (άφιξη 22:30 – αναχώρηση 22:45), Πέμπτη: Ρόδος (άφιξη 01:00 – αναχώρηση 07:00) – Χάλκη (άφιξη 09:15 – αναχώρηση 09:30) – Διαφάνι (άφιξη 11:40 – αναχώρηση 11:55) – Πηγάδια (άφιξη 12:55 – αναχώρηση 13:15) – Κάσος (άφιξη 14:55 – αναχώρηση 15:15) – Σητεία (άφιξη 18:15 – αναχώρηση 18:45), Ανάφη (άφιξη 23:30 – αναχώρηση 23:45) – Θήρα (άφιξη 01:30 Παρασκευής), Παρασκευή: Θήρα (αναχώρηση 02:30) – Πειραιάς (άφιξη 11:00 – αναχώρηση 18:00), Κύθηρα (άφιξη 01:45 Σαββάτου – αναχώρηση 02:15 Σαββάτου) – Κίσσαμος (άφιξη 06:15 – αναχώρηση 09:30) – Αντικύθηρα (άφιξη 11:25 Σαββάτου – αναχώρηση 12:00 Σαββάτου) – Κύθηρα (άφιξη 14:00 – αναχώρηση 14:30) – Γύθειο (άφιξη 17:10 – αναχώρηση 17:50) – Κύθηρα (άφιξη 20:30 – αναχώρηση 20:50) – Αντικύθηρα (άφιξη 22:50 – αναχώρηση 23:05), Κυριακή: Κίσσαμος (άφιξη 01:20 – αναχώρηση 18:00) – Κύθηρα (άφιξη 22:00 – αναχώρηση 22:30), Δευτέρα: Πειραιάς (άφιξη 06:30 Δευτέρας). Το Σάββατο 18.4.2015 το πλοίο μετά την αναχώρηση από τα Κύθηρα την 02.15 πμ προσέγγισε στα Αντικύθηρα (04.05 – 04.20) και στην Κίσσαμο (06.30 πμ). Την Κυριακή 19.4.2015 το πλοίο μετά την αναχώρηση του από την Κίσσαμο στις 18.00 προσέγγισε στα Αντικύθηρα (20.00 – 20.15) τα Κύθηρα (22.05 – 22.30) και έφτασε στον Πειραιά την 06.30 της Δευτέρας. Η) Κατά το χρονικό διάστημα από 4.4.2015 έως και 14.4.2015 (Δρομολόγια Πάσχα 2015) : Σάββατο 4.4.2015: Πειραιάς (αναχώρηση 17:00), Κυριακή 5.4.2015: Θήρα (άφιξη 01:30 – αναχώρηση 02:30) – Ανάφη (άφιξη 04:15 – αναχώρηση 04:30), Σητεία (άφιξη 09:15 – αναχώρηση 09:45) – Κάσος (άφιξη 12:45 – αναχώρηση 13:05) – Πηγάδια (άφιξη 14:45 – αναχώρηση 15:05) – Διαφάνι (άφιξη 16:05 – αναχώρηση 16:20) – Χάλκη (άφιξη 18:30 – αναχώρηση 18:45) – Ρόδος (άφιξη 21:00 – αναχώρηση 23:59), Μ. Δευτέρα 6.4.2015: Χάλκη (άφιξη 02:15 – αναχώρηση 02:30) – Διαφάνι (άφιξη 04:40 – αναχώρηση 04:55) – Πηγάδια (άφιξη 05:55 – αναχώρηση 06:15) – Κάσος (άφιξη 07:55 – αναχώρηση 08:15), Σητεία (άφιξη 11:15 – αναχώρηση 11:45), Ανάφη (άφιξη 16:30 – αναχώρηση 16:45) – Θήρα (άφιξη 18:30 – αναχώρηση 19:30), Μ. Τρίτη 7.4.2015: Πειραιάς (άφιξη 04:00 – αναχώρηση 10:00), Κύθηρα (άφιξη 17:45 – αναχώρηση 18:00) – Αντικύθηρα (άφιξη 19:50 – αναχώρηση 20:05) – Κίσσαμος (άφιξη 22:10 – αναχώρηση 23:00), Μ. Τετάρτη 8.4.2015: Αντικύθηρα (άφιξη 01:15 – αναχώρηση 01:20) – Κύθηρα (άφιξη 03:10 – αναχώρηση 03:25) – Πειραιάς (άφιξη 11:10 – αναχώρηση 14:00) – Θήρα (άφιξη 22:30 – αναχώρηση 23:30), Μ. Πέμπτη 9.4.2015: Ανάφη (άφιξη 01:15 – αναχώρηση 01:30), Σητεία (άφιξη 06:15 – αναχώρηση 06:45) – Κάσος (άφιξη 09:45 – αναχώρηση 10:05) – Πηγάδια (άφιξη 11:45 – αναχώρηση 12:05) – Διαφάνι (άφιξη 13:05 – αναχώρηση 13:20) – Χάλκη (άφιξη 15:30 – αναχώρηση 15:45) – Ρόδος (άφιξη 18:00 – αναχώρηση 20:00) – Χάλκη (άφιξη 22:15 – αναχώρηση 22:30), Μ. Παρασκευή 10..4.2015: Διαφάνι (άφιξη 00:40 – αναχώρηση 00:55) – Πηγάδια (άφιξη 01:55 – αναχώρηση 02:15) – Κάσος (άφιξη 03:55 – αναχώρηση 04:15) – Σητεία (άφιξη 07:15 – αναχώρηση 07:45), Ανάφη (άφιξη 12:30 – αναχώρηση 12:45) – Θήρα (άφιξη 14:30 – αναχώρηση 15:30) – Πειραιάς (άφιξη 12:59), Μ. Σάββατο 11.4.2015: Πειραιάς (αναχώρηση 08:00), Κύθηρα (άφιξη 15:45 – αναχώρηση 16:15) – Αντικύθηρα (άφιξη 17:25 – αναχώρηση 17:40) – Κίσσαμος (άφιξη 19:30), Κυριακή του Πάσχα 12.4.2015 δεν εκτελέστηκε δρομολόγιο, Δευτέρα 13.4.2015: Κίσσαμος (αναχώρηση 18:00) – Αντικύθηρα (άφιξη 20:00 – αναχώρηση 20:15) – Κύθηρα (άφιξη 22:15 – αναχώρηση 22:30), Τρίτη 14.4.2015: Πειραιάς (άφιξη 06:30 και αναχώρηση 21:00). Θ) Κατά το χρονικό διάστημα από 21.4.2015 έως και 26.4.2015: Τρίτη 21.4.2015: Πειραιάς (αναχώρηση 07:00) – Κύθηρα (άφιξη 14:45 – αναχώρηση 15:00) – Κίσσαμος (άφιξη 19:00 – αναχώρηση 20:00) – Αντικύθηρα (άφιξη 22:00 – αναχώρηση 22:15), Τετάρτη 22.4.2015: Κύθηρα (άφιξη 00:05 – αναχώρηση 00:20) – Γύθειο (άφιξη 03:00 – αναχώρηση 04:00) – Κύθηρα (άφιξη 06:40 – αναχώρηση 07:00) – Αντικύθηρα (άφιξη 08:50 – αναχώρηση 09:10) – Κίσσαμος (άφιξη 11:10 – αναχώρηση 12:00) – Κύθηρα (άφιξη 16:00 – αναχώρηση 17:15) – Πειραιάς (άφιξη 23:59), Πέμπτη 23.4.2015: Πειραιάς (αναχώρηση 08:00) – Θήρα (άφιξη 16:30 – αναχώρηση 17:30 Τετάρτης) – Ανάφη (άφιξη 19:15 – αναχώρηση 19:30), Παρασκευή 24.4.2015: Σητεία (άφιξη 00:15 – αναχώρηση 00:45) – Κάσος (άφιξη 03:45 – αναχώρηση 04:05) – Πηγάδια (άφιξη 05:45 – αναχώρηση 06:05) – Διαφάνι (άφιξη 07:05 – αναχώρηση 07:20) – Χάλκη (άφιξη 09:30 – αναχώρηση 09:45) – Ρόδος (άφιξη 12:00 – αναχώρηση 15:00) – Χάλκη (άφιξη 17:15 – αναχώρηση 17:30) – Διαφάνι (άφιξη 19:40 – αναχώρηση 19:55) – Πηγάδια (άφιξη 20:55 – αναχώρηση 21:15) – Κάσος (άφιξη 22:55 – αναχώρηση 23:15), Σάββατο 25.4.2015: Σητεία (άφιξη 02:15 – αναχώρηση 02:45), Ανάφη (άφιξη 07:30 – αναχώρηση 07:45) – Θήρα (άφιξη 09:30 – αναχώρηση 10:30) – Πειραιάς (άφιξη 19:00), Κυριακή 26.4.2015: Πειραιάς (αναχώρηση 06:00), Κύθηρα (άφιξη 13:45 – αναχώρηση 14:00) – Αντικύθηρα (άφιξη 15:50 – αναχώρηση 16:05) – Κίσσαμος (άφιξη 18:10 – αναχώρηση 19:10) Αντικύθηρα (άφιξη 21:15 – αναχώρηση 21:30) – Κύθηρα (άφιξη 23:20 – αναχώρηση 23:35), Δευτέρα: Πειραιάς (άφιξη 07:00). Ι) Κατά το χρονικό διάστημα από 27.4.2015 έως και 3.5.2015: Δευτέρα: Πειραιάς (αναχώρηση 16:00) – Κύθηρα (άφιξη 23:45 – αναχώρηση 00:10 Τρίτης) – Αντικύθηρα (άφιξη 02:10 – αναχώρηση 02:25) – Κίσσαμος (άφιξη 04:15 Τρίτης –&nbsp; αναχώρηση 05:15) – Αντικύθηρα (άφιξη 07:30 – αναχώρηση 07:45) – Κύθηρα (άφιξη 09:45 – αναχώρηση 10:15) – Πειραιάς (άφιξη 17:45 – αναχώρηση 21:00) – Θήρα (άφιξη 05:30 Τετάρτης – αναχώρηση 06:30 Τετάρτης) – Ανάφη (άφιξη 08:15 Τετάρτης – αναχώρηση 08:30 Τετάρτης) – Σητεία (άφιξη 13:15 – αναχώρηση 13:45) – Κάσος (άφιξη 16:45 – αναχώρηση 17:05) – Πηγάδια (άφιξη 18:45 – αναχώρηση 19:05) – Διαφάνι (άφιξη 20:05 – αναχώρηση 20:20) – Χάλκη (άφιξη 22:30 – αναχώρηση 22:45), Πέμπτη: Ρόδος (άφιξη 01:00 – αναχώρηση 07:00) – Χάλκη (άφιξη 09:15 – αναχώρηση 09:30) – Διαφάνι (άφιξη 11:40 – αναχώρηση 11:55) – Πηγάδια (άφιξη 12:55 – αναχώρηση 13:15) – Κάσος (άφιξη 14:55 – αναχώρηση 15:15) – Σητεία (άφιξη 18:15 – αναχώρηση 18:45), Ανάφη (άφιξη 23:30 – αναχώρηση 23:45) – Θήρα (άφιξη 01:30 Παρασκευής), Παρασκευή: Θήρα (αναχώρηση 02:30) – Πειραιάς (άφιξη 11:00 – αναχώρηση 18:00), Κύθηρα (άφιξη 01:45 Σαββάτου – αναχώρηση 02:15 Σαββάτου) – Κίσσαμος (άφιξη 06:15 – αναχώρηση 09:30) – Αντικύθηρα (άφιξη 11:25 Σαββάτου – αναχώρηση 12:00 Σαββάτου) – Κύθηρα (άφιξη 14:00 – αναχώρηση 14:30) – Γύθειο (άφιξη 17:10 – αναχώρηση 17:50) – Κύθηρα (άφιξη 20:30 – αναχώρηση 20:50) – Αντικύθηρα (άφιξη 22:50 – αναχώρηση 23:05), Κυριακή: Κίσσαμος (άφιξη 01:20 – αναχώρηση 18:00) – Κύθηρα (άφιξη 22:00 – αναχώρηση 22:30), Δευτέρα: Πειραιάς (άφιξη 06:30 Δευτέρας). ΙΑ) Κατά το χρονικό διάστημα από 16.6.2015 έως και 27.8.2015: Δευτέρα: Πειραιάς (αναχώρηση 17:00) – Κύθηρα (άφιξη 00:45 Τρίτης), Τρίτη: Κύθηρα (αναχώρηση 01:10) – Κίσσαμος (άφιξη 05:10 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:45 – αναχώρηση 10:00) – Κύθηρα (άφιξη 12:00 – αναχώρηση 12:20) – Γύθειο (άφιξη 15:00 – αναχώρηση 15:40) – Κύθηρα (άφιξη 18:15 – αναχώρηση 18:30) – Αντικύθηρα (άφιξη 20:30 – αναχώρηση 20:45) – Κίσσαμος (άφιξη 23:00 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 22:00 – αναχώρηση 22:30) – Πειραιάς (άφιξη 06:30 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 00:45 Σαββάτου – αναχώρηση 01:15 Σαββάτου) – Αντικύθηρα (άφιξη 03:15 Σαββάτου – αναχώρηση 03:30 Σαββάτου) – Κίσσαμος (άφιξη 05:45 Σαββάτου – αναχώρηση 14:30) – Κύθηρα (άφιξη 18:30 – αναχώρηση 18:45) – Καλαμάτα (άφιξη 00:15 Κυριακής), Κυριακή: Καλαμάτα (αναχώρηση 00:45) – Κύθηρα (άφιξη 06:15 – αναχώρηση 06:30) – Κίσσαμος (άφιξη 10:30 – αναχώρηση 17:00) – Αντικύθηρα (άφιξη 19:15 – αναχώρηση 19:30) – Κύθηρα (άφιξη 21:30 – αναχώρηση 22:30) – Πειραιάς (άφιξη 06:30 Δευτέρας). Την Κυριακή, 16.8.2015 το πλοίο αναχώρησε από Καλαμάτα την 00.30 προς Κύθηρα (05.40 – 06.00) – Αντικύθηρα (08.00 – 08.15) – Κίσσαμο (10.30) και εν συνεχεία ακολούθησε το προγραμματισμένο του δρομολόγιο. Τη Δευτέρα, 18.8.2015 το πλοίο αναχώρησε από τον Πειραιά την 17.00 προς Κύθηρα (00.45 – 01.10) – Αντικύθηρα (03.10 – 03.25) – Κίσσαμο (05.40). ΙΒ) Κατά το χρονικό διάστημα από 28.8.2015 έως και 14.9.2015: Δευτέρα: Πειραιάς (αναχώρηση 17:00) – Κύθηρα (άφιξη 00:05 – αναχώρηση 00:25) – Κίσσαμος (άφιξη 04:15 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:30 – αναχώρηση 09:40) – Κύθηρα (άφιξη 11:30 – αναχώρηση 11:50) – Γύθειο (άφιξη 14:25 – αναχώρηση 15:30) – Κύθηρα (άφιξη 18:05 – αναχώρηση 18:25) – Αντικύθηρα (άφιξη 20:15 – αναχώρηση 20:20) – Κίσσαμος (άφιξη 22:25 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 21:50 – αναχώρηση 22:10) – Πειραιάς (άφιξη 05:15 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 01:05 Σαββάτου – αναχώρηση 01:25 Σαββάτου) – Αντικύθηρα (άφιξη 03:15 Σαββάτου – αναχώρηση 03:25 Σαββάτου) – Κίσσαμος (άφιξη 05:25 Σαββάτου – αναχώρηση 14:30) – Κύθηρα (άφιξη 18:20 – αναχώρηση 18:40) – Καλαμάτα (άφιξη 23:50), Κυριακή: Καλαμάτα (αναχώρηση 00:30) – Κύθηρα (άφιξη 05:40 – αναχώρηση 06:00) – Κίσσαμος (άφιξη 09:50 – αναχώρηση 17:00) – Αντικύθηρα (άφιξη 19:00 – αναχώρηση 19:10) – Κύθηρα (άφιξη 21:00 – αναχώρηση 21:20) – Πειραιάς (άφιξη 05:25 Δευτέρας). ΙΓ) Κατά το χρονικό διάστημα από 15.9.2015 έως και 13.11.2015: Δευτέρα: Πειραιάς (αναχώρηση 17:00) – Κύθηρα (άφιξη 00:05 – αναχώρηση 00:25) – Κίσσαμος (άφιξη 04:15 Τρίτης), Τετάρτη: Κίσσαμος (αναχώρηση 07:30) – Αντικύθηρα (άφιξη 09:30 – αναχώρηση 09:40) – Κύθηρα (άφιξη 11:30 – αναχώρηση 11:50) – Γύθειο (άφιξη 14:25 – αναχώρηση 15:30) – Κύθηρα (άφιξη 18:05 – αναχώρηση 18:25) – Αντικύθηρα (άφιξη 20:15 – αναχώρηση 20:20) – Κίσσαμος (άφιξη 22:25 Τετάρτης), Πέμπτη: Κίσσαμος (αναχώρηση 18:00) – Κύθηρα (άφιξη 21:50 – αναχώρηση 22:10) – Πειραιάς (άφιξη 05:15 Παρασκευής), Παρασκευή: Πειραιάς (αναχώρηση 17:00) – Κύθηρα (άφιξη 01:05 Σαββάτου – αναχώρηση 01:25 Σαββάτου) – Αντικύθηρα (άφιξη 03:15 Σαββάτου – αναχώρηση 03:25 Σαββάτου) – Κίσσαμος (άφιξη 05:25 Σαββάτου – αναχώρηση 17:00 Κυριακής), Κυριακή: Αντικύθηρα (άφιξη 19:15 – αναχώρηση 19:30) – Κύθηρα (άφιξη 21:30 – αναχώρηση 22:30) – Πειραιάς (άφιξη 05:25 Δευτέρας). Αποδείχθηκε, επίσης, ότι κατά χρονικά διαστήματα από 1.1.2014 έως 20.2.2014, από 4.11.2014 έως 21.12.2014, από 26.3.2015 έως 3.4.2015, από 4.5.2015 έως 7.6.2015 και από 14.11.2015 έως 4.12.2015, το πλοίο δεν εκτέλεσε δρομολόγια, ενώ δεν πραγματοποίησε καθόλου δρομολόγια και για τις κάτωθι 21 ημέρες, όπως αποδεικνύεται από τα προσκομιζόμενα από την εναγομένη πληροφοριακά δελτία του επίδικου χρονικού διαστήματος και συγκεκριμένα: Την Κυριακή 2.3.2014, καθώς παρέμεινε στο λιμένα Κίσσαμου έως το απόγευμα της Δευτέρας 3.3.2014, την Τετάρτη 2.4.2014 και την Πέμπτη 3.4.2014, καθώς παρέμεινε στο λιμένα Πειραιά έως το απόγευμα της Παρασκευής 4.4.2014, την Κυριακή 20.4.2014, καθώς παρέμεινε στο λιμένα Κίσσαμου έως το απόγευμα της Δευτέρας 21.4.2014, τη Δευτέρα 30.6.2014, καθώς μπήκε για δεξαμενισμό, από την Τρίτη 8.7.2014 έως και την Πέμπτη 10.7.2014, καθώς βρισκόταν στον Πειραιά λόγω ζημιάς μηχανής, από την Κυριακή 28.12.2014 έως την Τετάρτη 31.12.2014, καθώς βρισκόταν στο λιμένα Κίσσαμου λόγω απαγορευτικού, από την Τρίτη 6.1.2015 έως την Πέμπτη 8.1.2015, καθώς βρισκόταν στο λιμένα Πειραιώς λόγω απαγορευτικού, την Τρίτη 13.1.2015, καθώς βρισκόταν στο λιμένα Πειραιώς λόγω απαγορευτικού, την Παρασκευή 10.4.2015 και το Μεγάλο Σάββατο 11.4.2015, καθώς βρισκόταν στη Ρόδο, από την Τρίτη 3.11.2015 έως και την Πέμπτη 5.11.2015, καθώς παρέμεινε στο λιμένα Πειραιά λόγω απεργίας της Πανελλήνιας Ναυτικής Ομοσπονδίας (ΠΝΟ). Περαιτέρω, κατά το διάστημα από 26.1.2015 έως 1.3.2015, το πλοίο δεν εκτέλεσε πλόες από το Σάββατο 31.1.2015 έως και τη Δευτέρα 2.2.2015, λόγω απαγορευτικού και από την Τρίτη 10.2.2015 έως και την Πέμπτη 12.2.2015, οπότε το πλοίο ήταν αγκυροβολημένο στο λιμένα Πειραιώς. Στην προκειμένη περίπτωση, αποδείχθηκε ότι ο ενάγων, κατά το ως άνω χρονικό διάστημα της ναυτολόγησής του, απασχολείτο σε καθήκοντα σχετικά με την προαναφερθείσα ειδικότητά του, δηλαδή αρχικώς του υποναύκληρου και στη συνέχεια του ναύκληρου (άρθρα 52 επομ. και 59 επομ. του ΒΔ 683/1960). Ειδικότερα, ο ενάγων απασχολείτο, κυρίως, από ώρα 08.00 έως 18.00 εκάστη ημέρα, όχι όμως συνεχώς αλλά με διακοπές (για τη λήψη γεύματος, αναψυχής κλπ), ώστε η διάρκεια της απασχόλησης αυτής να ανέρχεται σε οκτώ [8] ώρες. Επιπλέον, εκτός της ως άνω οκτάωρης εργασίας, ο ενάγων απασχολείτο, περιστασιακώς, κατά τη διάρκεια του απόπλου και κατάπλου του πλοίου στους προαναφερθέντες λιμένες, επί τριάντα έως εξήντα (30 – 60) λεπτά της ώρας σε έκαστο λιμένα, πλην εκείνον του Πειραιώς, που η σχετική απασχόλησή του είχε μεγαλύτερη διάρκεια, αντίστοιχη με τη φόρτωση του πλοίου, η οποία άρχιζε περίπου δύο [2] ώρες πριν τον απόπλου του. Συγκεκριμένα, προς κάλυψη των ποικίλων λειτουργικών αναγκών, που προέκυπταν στο πλοίο κατά τη διάρκεια των ως άνω δρομολογίων του, ο ενάγων, κατά το διάστημα που υπηρετούσε στο πλοίο με την ειδικότητα του υποναύκληρου, τελούσε υπό τις διαταγές και τον έλεγχο του ναύκληρου και τον επικουρούσε στην εκτέλεση των καθηκόντων του, εν συνεχεία δε ως ναύκληρος πλέον επόπτευε, με τη συνδρομή του υποναύκληρου, τα λοιπά μέλη του κατώτερου πληρώματος καταστρώματος (ναύτες και ναυτόπαιδες), στην εργασία τους, στην οποία συμμετείχε και ο ίδιος, απασχολούμενος σχετικώς με την πρόσδεση, την απόδεση και την αγκυροβολία του πλοίου στους λιμένες που προσέγγιζε, την επιβίβαση και αποβίβαση των επιβατών, την φορτοεκφόρτωση, έχμαση και ασφάλιση των οχημάτων στο χώρο στάθμευσης (γκαράζ) αυτού, καθώς και με εργασίες συντήρησης και καθαριότητας διαφόρων χώρων του πλοίου. Ο ενάγων εκτελούσε τις ως άνω εργασίες καθημερινώς, συμπεριλαμβανομένων Σαββάτων, αργιών και Κυριακών. Ορισμένες δε από τις ως άνω εργασίες, όπως η συντήρηση και η καθαριότητα των χώρων του πλοίου, διενεργούνταν κυρίως κατά τις ημέρες και ώρες που αυτό δεν εκτελούσε δρομολόγιο. Έτσι, ο ενάγων πραγματοποιούσε υπερωριακή εργασία πέραν του κανονικού οκταώρου της ημερήσιας απασχόλησής του προκειμένου να ανταποκριθεί στα ως άνω καθήκοντά του, για την εκτέλεση των οποίων δεν επαρκούσε απασχόληση μόνον οκτώ [8] ωρών. Εξάλλου, όπως δεν αμφισβητείται, κατά το ίδιο ως άνω χρονικό διάστημα ήσαν ναυτολογημένοι στο πλοίο ως μέλη του κατώτερου πληρώματος καταστρώματος, εκτός από τον ενάγοντα, ένας [1] ναύκληρος και, μετά την προαγωγή του, ένας [1] υποναύκληρος, εννέα [9] ναύτες και δύο [2] ναυτόπαιδες, όπως άλλωστε προβλεπόταν από τη διάταξη του άρθρου 1 § 1 του ΠΔ 177/1974 «Περί οργανικής συνθέσεως των πληρωμάτων των επιβατηγών (ακτοπλοϊκών – μεσογειακών – τουριστικών) πλοίων» (ΦΕΚ Α 64/13.3.1974). Ωστόσο, η πληρότητα του πληρώματος καταστρώματος δεν απέκλειε την ανάγκη παροχής εργασίας πέραν των ως άνω καθορισμένων ορίων, καθόσον η τήρηση των διατάξεων του νόμου ως προς την ελάχιστη απαιτούμενη σύνθεση του πληρώματος αποσκοπεί στην ασφάλεια του πλοίου κατά τη διάρκεια των πλόων του και δεν συνεπάγεται αυτοδικαίως την ανυπαρξία ανάγκης προς παροχή υπερωριακής εργασίας. Από τα προαναφερθέντα, που αφορούν τις συνθήκες υπό τις οποίες εργαζόταν ο ενάγων και τις περιστάσεις που επικρατούσαν κατά την απασχόλησή του επί του πλοίου, το οποίο ήταν δρομολογημένο στις προαναφερθείσες ακτοπλοϊκές γραμμές με συχνές προσεγγίσεις σε ενδιάμεσους λιμένες, ενόψει δε και της φύσης και του αντικειμένου της απασχόλησής του αυτής, σε συνδυασμό προς το γεγονός της αποδεικνυόμενης καταβολής προς αυτόν κάθε μήνα χρηματικών ποσών για αμοιβή υπερωριακής εργασίας, τόσο κατά τις καθημερινές και τις Κυριακές, όσο και κατά τα Σάββατα και τις αργίες, συνάγεται ότι ο μέσος όρος της συνολικής ημερήσιας απασχόλησης του ενάγοντος, κατά το ως άνω χρονικό διάστημα της ναυτολόγησής του, ήταν ένδεκα [11] ώρες και όχι δεκατέσσερις [14] ώρες, όπως καθ’ υπερβολήν ισχυρίζεται ο τελευταίος. Κατά συνέπεια, ο ενάγων παρείχε εργασία υπερωριακώς, κατά μεν τις καθημερινές και Κυριακές επί τρείς [3] ώρες και κατά τα Σάββατα και τις αργίες επί ένδεκα [11] ώρες. Αντίθετο συμπέρασμα δεν συνάγεται από τις ένορκες υπέρ του ενάγοντος βεβαιώσεις των ………… και ………., απασχοληθέντων στο ένδικο πλοίο με την ειδικότητα έκαστος του ναύτη κατά το επίδικο χρονικό διάστημα, ενόψει του ότι τις ως άνω εργασίες δεν εκτελούσε αποκλειστικώς ο ενάγων, αλλά και τα υπόλοιπα πρόσωπα, που ήταν ναυτολογημένοι ως πλήρωμα της υπηρεσίας καταστρώματος κατά το ίδιο διάστημα, μάλιστα δε στην εποπτεία αυτών είχε τη συνδρομή του υποναύκληρου, κατά το διάστημα που ήταν ναύκληρος, κατά τρόπο ώστε να μην απαιτείται προς τούτο ημερήσια απασχόληση του ενάγοντος πλέον των ένδεκα [11] ωρών κατά μέσο όρο. Να σημειωθεί εδώ και ότι οι ώρες ευθύνης ή ετοιμότητας του ενάγοντος στο πλοίο δεν μπορούν να χαρακτηριστούν ως χρόνος υπερωριακής εργασίας, δεδομένου ότι ο ναυτικός λόγω της φύσεως και των ειδικών συνθηκών του επαγγέλματός του βρίσκεται εκ των πραγμάτων σε διαρκή [μη γνήσια] ετοιμότητα παροχής των υπηρεσιών του, αν του ζητηθούν από τον πλοίαρχο, με αποτέλεσμα για τις ώρες ευθύνης ή ετοιμότητάς του στο πλοίο να μη δικαιούται ιδιαίτερης αμοιβής, διότι στην περίπτωση αυτή θα έπρεπε να λαμβάνει αμοιβή για παροχή εικοσιτετράωρης εργασίας (ΜονΕφΠειρ. 177/2016, ΜονΕφΠειρ. 200/2016, ΜονΕφΠειρ. 218/2016, ΜονΕφΠειρ. 376/2015, ΜονΕφΠειρ. 441/2015, όλες σε ΤΝΠ ΝΟΜΟΣ, ΜονΕφΠειρ. 361/2013, ΕΝαυτΔ 2013/208, ΜονΕφΠειρ. 231/2013, ΕΝαυτΔ 2013/220, ΕφΠειρ. 45/2010, ΕΝαυτΔ 2010/405, ΕφΠειρ. 548/2001, ΕΕΔ 2002/340 = ΕΝαυτΔ 2001/456, Ι. Ληξουριώτης, Ατομικές Εργασιακές Σχέσεις, 2011, σελ. 160). Επομένως, το πρωτοβάθμιο Δικαστήριο, το οποίο δέχτηκε ότι ο ενάγων απασχολήθηκε επί ενδεκάωρο ημερησίως, κατά τα χρονικά διαστήματα των ναυτολογήσεών του και, για τον λόγο αυτό, δέχθηκε εν μέρει την αγωγή κατά το σχετικό κονδύλιό της, ορθώς τις αποδείξεις εκτίμησε και κατ’ ουδέν έσφαλε, απορριπτομένου ως αβασίμου του πρώτου λόγου της ένδικης εφέσεως, κατά το πρώτο σκέλος του με το οποίο ο ενάγων αποδίδει στην εκκαλουμένη αποδεικτικό σφάλμα επειδή δεν διέγνωσε υπερωριακή απασχόλησή του επί δεκατέσσερις [14] ώρες ημερησίως.</p>
   <p>ΙV. Μετά την διαπίστωση αυτή παρέλκει η έρευνα του δεύτερου λόγου της έφεσης, κατά το πρώτο σκέλος του, με το οποίο ο εκκαλών, όπως εκτιμάται, παραπονείται για κακή εφαρμογή του νόμου και για πλημμελή εκτίμηση των αποδείξεων, που οδήγησε την εκκαλουμένη στην μερική μόνον παραδοχή των σχετικών με τις διαφορές αφενός των επιδομάτων εορτών Χριστουγέννων και Πάσχα των ετών 2014 και 2015 και αφετέρου της πρόσθετης αμοιβής του για την εκτέλεση δρομολογίων εξπρές κονδυλίων της αγωγής του και την απόρριψη των συναφών αιτημάτων του κατά το υπερβάλλον μέρος τους, που αναλογούσε στην πέραν των ένδεκα [11] ωρών ημερήσιας απασχόλησής του και του οποίου (σκέλους της έφεσης) η έρευνα, όπως και ο ίδιος ο εκκαλών με τις προτάσεις του ενώπιον του παρόντος Δικαστηρίου (βλ. σελ. 13 αυτών) παραδέχεται, αποτελεί ζήτημα αριθμητικού και μόνον υπολογισμού. Άλλωστε, ο εκκαλών, με τη συγκεκριμένη μομφή, δεν αμφισβητεί το μαθηματικό υπολογισμό εξαγωγής του οφειλόμενου προς αυτόν ποσού των ως άνω επιδομάτων, που ακολούθησε η εκκαλουμένη, παρά μόνον το ύψος των υπερωριακών αμοιβών του, το οποίο, όμως, όπως προαναφέρθηκε, ορθά υπολογίστηκε από το πρωτοβάθμιο Δικαστήριο (ΕφΠειρ. 545/2010, ΤΝΠ ΔΣΑ ΙΣΟΚΡΑΤΗΣ, ΕφΠειρ. 723/2010, αδημ.).</p>
   <ol>
    <li>Κατά τις διατάξεις των άρθρων 5 § 1 και 20 της ως άνω ΣΣΝΕ στα μέλη του κατώτερου πληρώματος των επιβατηγών ακτοπλοϊκών πλοίων, στα οποία κατ’ άρθρο 1 § 3 περ. Ε αυτών συγκαταλέγονται οι ναύκληροι και οι υποναύκληροι, καταβάλλεται μηνιαίως χρηματικό ποσό πενήντα έξι ευρώ και πενήντα λεπτών (56,50 €) ως επίδομα ιματισμού τους και προς αντιμετώπιση των δαπανών προμήθειας της καθιερωμένης στολής του Εμπορικού Ναυτικού, την οποία υποχρεούνται να φέρουν. Όμως, το επίδομα αυτό δεν αποτελεί παροχή καταβαλλόμενη ως συμβατικό αντάλλαγμα της παρεχόμενης εργασίας, αφού, όπως σαφώς από τις προαναφερόμενες διατάξεις συνάγεται, αιτία της χορηγήσεώς του αποτελεί η εξυπηρέτηση των λειτουργικών αναγκών του πλοίου (ΑΠ 774/2003, ΕΕΔ 2005/237 = ΔΕΝ 59/1300 = Δνη 2005/123, ΑΠ 226/2003, ΕΕΔ 2004/790 = ΔΕΝ 59/1138, ΤριμΕφΠειρ. 177/2012, ΠειρΝ 2012/354, ΤριμΕφΠειρ. 377/2011, ΕΝαυτΔ 2011/262, ΕφΠειρ. 283/2009, ΕΝαυτΔ 2009/102, ΜονΕφΠειρ. 347/2016, αδημ., ΜονΕφΠειρ. 671/2015, ΜονΕφΠειρ. 647/2014, ΜονΕφΠειρ. 605/2014, όλες σε ΤΝΠ ΝΟΜΟΣ, ΜονΕφΠειρ. 434/2013, ΕΝαυτΔ 2013/204). Για το λόγο αυτό το επίδομα ιματισμού δε λαμβάνεται υπόψη για τον υπολογισμό ούτε των επιδομάτων εορτών (ΜονΕφΠειρ. 676/2014, ΤΝΠ ΝΟΜΟΣ, ΜονΕφΠειρ. 434/2013, ΕΝαυτΔ 2013/204, ΜονΕφΠειρ. 377/2011, ΕΝαυτΔ 2011/262) ούτε της πρόσθετης αμοιβής δρομολογίων εξπρές (ΜονΕφΠειρ. 200/2016, ΜονΕφΠειρ. 603/2015, ΜονΕφΠειρ. 281/2015, ΜονΕφΠειρ. 71/2014, όλες σε ΤΝΠ ΝΟΜΟΣ).</li>
   </ol>
   <p>Επομένως, ο δεύτερος λόγος της έφεσης κατά το δεύτερο σκέλος του, με το οποίο ο εκκαλών διαμαρτύρεται επειδή η εκκαλουμένη κατά τον προσδιορισμό των συνολικών αποδοχών του δεν συνυπολόγισε το ως άνω επίδομα και για το λόγο αυτό υπολόγισε εσφαλμένα τις αποδοχές του επί των οποίων καθόρισε το α] επίδομα που του αναλογούσε για τα δώρα εορτών Χριστουγέννων και Πάσχα των ετών 2014 και 2015 και β] την πρόσθετη αμοιβή που δικαιούταν για τα δρομολόγια εξπρές της επίδικης χρονικής περιόδου, είναι νομικά αβάσιμος και ως τέτοιος θα απορριφθεί.</p>
   <ol start="21">
    <li>VI. Με τον πρώτο λόγο της έφεσής του κατά το δεύτερο σκέλος αυτού ο εκκαλών παραπονείται επειδή η εκκαλουμένη κατά κακή εκτίμηση των αποδείξεων δεν συνυπολόγισε στην αμοιβή της αξιούμενης υπερωριακής εργασίας του το πόσο που είχε συμφωνηθεί να του καταβάλλεται για την αιτία αυτήν κατ’ αποκοπή ακόμα και για τα χρονικά διαστήματα που το πλοίο δεν εκτελούσε δρομολόγια. Όμως, από τα ως άνω αποδεικτικά μέσα δεν αποδεικνύεται ότι υπήρξε οποιαδήποτε συμφωνία μεταξύ των διαδίκων περί καταβολής στον ενάγοντα τέτοιας κατ’ αποκοπή αμοιβής για τα χρονικά διαστήματα που το πλοίο δεν εκτελούσε πλόες. Αντιθέτως, από τις από την εναγομένη προσκομιζόμενες από 21.2.2014, 5.5.2014, 22.12.2014 και 14.11.2015 έγγραφες συμβάσεις ναυτικής εργασίας του ενάγοντος προκύπτει ότι είχε συμφωνηθεί ότι ο μισθός του θα υπολογίζεται σύμφωνα με την ανωτέρω ΣΣΝΕ, χωρίς ειδικότερη ρήτρα περί καταβολής κατ’ αποκοπή υπερωριακής αμοιβής. Περί τέτοιας συμφωνίας άλλωστε ούτε οι υπέρ του ενάγοντος βεβαιούντες μαρτυρούν. Επομένως, η συγκεκριμένη αιτίαση του εκκαλούντος είναι αβάσιμη και απορριπτέα. Ο ίδιος λόγος εφέσεως κατά το συναφές τρίτο σκέλος του, με το οποίο πλήττεται η εκκαλουμένη επειδή από το ποσό των αμοιβών υπερωριακής εργασίας του ενάγοντος εσφαλμένα αφαίρεσε το ποσό των χιλίων εξακοσίων ογδόντα δύο ευρώ και ογδόντα ενός λεπτών (1.682,81 €), που αντιστοιχούσαν, κατά τα αναφερόμενα στο εφετήριο, όπως το περιεχόμενο αυτού εκτιμάται, στην αμοιβή της υπερωριακής εργασίας του κατά τα χρονικά διαστήματα από 26.3.2015 έως 3.4.2015 και από 4.5.2015 έως 7.6.2015, οπότε το πλοίο δεν εκτέλεσε δρομολόγια, είναι ομοίως απορριπτέος ως απαράδεκτος, επειδή, σύμφωνα με όσα προαναφέρθηκαν, στηρίζεται στην εσφαλμένη προϋπόθεση ότι μεταξύ των διαδίκων είχε συμφωνηθεί να καταβάλλεται κατ’ αποκοπή αμοιβή υπερωριακής απασχόλησής του ακόμα και για τις ημέρες που το πλοίο δεν εκτελούσε δρομολόγια.</li>
   </ol>
   <p>VΙI. Κατά συνέπεια, εφόσον δεν υπάρχουν άλλοι λόγοι έφεσης προς διερεύνηση, πρέπει η υπό κρίση έφεση να απορριφθεί ως κατ’ ουσίαν αβάσιμη και τα δικαστικά έξοδα της εφεσίβλητης για το δεύτερο βαθμό δικαιοδοσίας, για την επιδίκαση των οποίων έχει υποβάλει σχετικό αίτημα, να επιβληθούν σε βάρος του εκκαλούντος, που ηττάται, (άρθρα 176, 183 και 191 § 2 ΚΠολΔ), όπως ειδικότερα ορίζεται στο διατακτικό.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζοντας κατ’ αντιμωλία των διαδίκων.</p>
   <p>Δέχεται τυπικά την έφεση κατά της υπ’ αριθμ. 490/2017 οριστικής αποφάσεως του Μονομελούς Πρωτοδικείου Πειραιώς.</p>
   <p>Απορρίπτει αυτήν κατ’ ουσίαν.</p>
   <p>Επιβάλλει σε βάρος του εκκαλούντος τα δικαστικά έξοδα της εφεσίβλητης του παρόντος βαθμού δικαιοδοσίας, τα οποία ορίζει σε επτακόσια ευρώ (700 €).</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση, στις 26 Σεπτεμβρίου 2018, χωρίς την παρουσία των διαδίκων και των πληρεξουσίων τους δικηγόρων.</p>
   <p><strong>&nbsp;</strong></p>
   <p><strong>Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
   <p>&nbsp;</p>
  </div><!-- .entry-content -->
 </article>
</div></div></div></body></html>