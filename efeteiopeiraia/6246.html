<html><body><h1>Αριθμός απόφασης 653/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=6246<br/><div class="content"><div class="content-inner">
 <article id="post-6246" class="entry entry-single post-6246 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 653/2020</h1>
  <div class="entry-content entry--item">
   <div class="printomatic pom-small-black " id="id3137" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Αριθμός απόφασης</strong></p>
   <p style="text-align: center"><strong>653/2020</strong></p>
   <p style="text-align: center"><strong>ΤΟ ΜΟΝΟΜΕΛΕ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από το Δικαστή Ηλία Σταυρόπουλο Εφέτη, τον οποίο όρισε η Πρόεδρος του Τριμελούς Συμβουλίου Διοίκησης του Εφετείου Πειραιά και τη Γραμματέα Τ.Λ..</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΣΚΕΦΘΗΚΕ ΚΑΤΑ ΤΟ ΝΟΜΟ</strong></p>
   <p>&nbsp;Ο αιτών επικαλούμενος σπουδαίο λόγο, ζητεί να αντικατασταθεί ο πραγματογνώμονας, που διορίστηκε δυνάμει της υπ’ αρ. 667/2014 μη οριστικής απόφασης του Δικαστηρίου αυτού. Η αίτηση είναι νόμιμη. Στηρίζεται στη διάταξη του άρθρου 370 παρ. 2 του ΚΠολΔ. Πρέπει επομένως να ερευνηθεί κατ’ ουσίαν, κατά τη διαδικασία που προβλέπουν οι διατάξεις των άρθρων 686επ του ίδιου Κώδικα, ερήμην του καθ’ ου, οποίος, αν και κλήθηκε νομότυπα και εμπρόθεσμα για να παραστεί, δεν εμφανίστηκε (βλ. 34/2020 έκθεση επίδοσης της δικ. επιμ. ……….).</p>
   <p>Από την εκτίμηση των εγγράφων που προσκομίζονται, δεν πιθανολογείται ότι ο διορισμένος με την ως άνω απόφαση του Δικαστηρίου πραγματογνώμονας αγρονόμος, τοπογράφος, μηχανικός, ………. ….., έχει διαγραφεί από τον κατάλογο πραγματογνωμόνων του Δικαστηρίου, όπως ισχυρίστηκε με την υπό κρίση αίτησή ο αιτών, αφού παραμένει εγγεγραμμένος και επίσης δεν πιθανολογείται ότι αρνείται να εκτελέσει τα καθήκοντά του για κάποιο λόγο. Άλλωστε δεν προσκομίστηκε σχετική έγγραφη βεβαίωση από τον ίδιο τον πραγματογνώμονα, από την οποία να συνάγεται άρνησή του για κάποιο λόγο, να εκτελέσει την διαταχθείσα πραγματογνωμοσύνη, ούτε επίσης, πιθανολογήθηκε ότι έλαβε γνώση του διορισμού του, αφού δεν προσκομίστηκε στο Δικαστήριο έκθεση επίδοσης της ως άνω απόφασης που τον διόρισε. Πρέπει κατά συνέπεια, η υπό κρίση αίτηση να απορριφθεί ως αβάσιμη κατ’ ουσίαν.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην του καθ’ ου.</p>
   <p>Απορρίπτει την αίτηση.</p>
   <p>Κρίθηκε, αποφασίστηκε και δημοσιεύτηκε σε έκτακτη δημόσια στο ακροατήριό του συνεδρίαση, στον Πειραιά, χωρίς τη παρουσία των διαδίκων ή των πληρεξουσίων δικηγόρων τους, στις&nbsp; 3 Νοεμβρίου 2020.</p>
   <p><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>