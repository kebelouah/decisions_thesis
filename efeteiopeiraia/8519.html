<html><body><h1>Αριθμός απόφασης 118/2022</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8519<br/><div class="content"><div class="content-inner">
 <article id="post-8519" class="entry entry-single post-8519 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 118/2022</h1>
  <div class="entry-content entry--item">
   <div class="printomatic pom-small-black " id="id7526" data-print_target="article"></div>
   <p style="text-align: center"><strong>&nbsp;</strong><strong>Αριθμός&nbsp;&nbsp;&nbsp; &nbsp;118/2022</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Τμήμα 4<sup>ο</sup> </strong></p>
   <p>Αποτελούμενο από τη Δικαστή Σοφία Καλούδη, Εφέτη, η οποία ορίσθηκε από την Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; Κ.Σ.</p>
   <p>Συνεδρίασε δημόσια στο ακροατήριό του στις <strong>&nbsp;………….</strong>, για να δικάσει την υπόθεση μεταξύ των :</p>
   <p><strong>&nbsp;ΕΚΚΑΛΟΥΝΤΩΝ:</strong> 1) …………. και 2) …………. οι οποίοι δεν εκπροσωπήθηκαν από πληρεξούσιο δικηγόρο.</p>
   <p><strong>ΕΦΕΣΙΒΛΗΤΗΣ: Α</strong>νώνυμης Εταιρείας …………., η οποία δεν εκπροσωπήθηκε από πληρεξούσιο δικηγόρο.</p>
   <p>Με την από 14.12.2021 (ΓΑΚ/ΕΑΚ ………/2021) Πράξη της Προέδρου Εφετών, Αγγελικής Κόφφα, ζητείται η αυτεπάγγελτη διόρθωση, κατ΄ άρθρο&nbsp; 315 επ. ΚΠολΔ, της υπ΄ αριθμ. 476/2021 αποφάσεως του Μονομελούς Εφετείου Πειραιώς,&nbsp; για τα σφάλματα που αναφέρονται σε αυτήν. Δικάσιμος ορίσθηκε η αναφερόμενη στην αρχή της παρούσας απόφασης.</p>
   <p>Η υπόθεση εκφωνήθηκε με τη σειρά της από το οικείο πινάκιο και συζητήθηκε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Με την με αριθμό έκθεσης κατάθεσης ……../2021 πράξη-αίτηση της Προϊσταμένης του Εφετείου Πειραιώς παραδεκτά εισάγεται οίκοθεν προς συμπλήρωση κατ’ άρθρο 315 ΚΠολΔ η με αριθμό 476/2021 απόφαση του Μονομελούς Εφετείου Πειραιώς. Αυτή τυγχάνει νόμιμη, στηριζόμενη στην ως άνω διάταξη, και πρέπει να δικασθεί κατά την ίδια διαδικασία, με την οποία εκδόθηκε η συμπληρούμενη απόφαση (άρθρο 318 παρ. 1 ΚΠολΔ), απάντων των διαδίκων, οι οποίοι δεν κλητεύθηκαν να παρασταθούν ελλείψει εννόμου συμφέροντος (ΑΠ 1856/1999 ΝΟΜΟΣ).</p>
   <p>Όπως προκύπτει από την υπό συμπλήρωση απόφαση, από προφανή παραδρομή παραλείφθηκε στο πέμπτο (5°) φύλλο αυτής και στο διατακτικό της η τελευταία παράγραφος με το περιεχόμενο «Κρίθηκε, αποφασίστηκε και δημοσιεύθηκε σε έκτακτη δημόσια συνεδρίαση στο ακροατήριο του στον Πειραιά με απόντες τους διαδίκους και τους πληρεξουσίους τους στις 27-9-2021», σύμφωνα και με τα ταυτάριθμα πρακτικά της συμπληρούμενης απόφασης. Συνεπώς, η απόφαση πρέπει να συμπληρωθεί κατά τούτο αυτεπαγγέλτως, σύμφωνα με την ως άνω Πράξη. Περαιτέρω, η παρούσα απόφαση, πρέπει, σύμφωνα με το άρθρο 320ΚΠολΔ, να σημειωθεί στο πρωτότυπο της συμπληρούμενης αποφάσεως.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>ΣΥΜΠΛΗΡΩΝΕΙ το διατακτικό της υπ’ αριθ. 476/2021 απόφασης του Δικαστηρίου τούτου, ώστε στο πέμπτο φύλλο της να προστεθεί στο διατακτικό αυτής τελευταία (πέμπτη) παράγραφος με το εξής περιεχόμενο «Κρίθηκε, αποφασίστηκε και δημοσιεύθηκε σε έκτακτη δημόσια συνεδρίαση στο ακροατήριο του στον Πειραιά με απόντες τους διαδίκους και τους πληρεξουσίους τους στις 27-9-2021».</p>
   <p>ΠΑΡΑΓΓΕΛΛΕΙ τον αρμόδιο Γραμματέα να σημειώσει την παρούσα απόφαση στο πρωτότυπο της υπ’ αριθ. 476/2021 απόφασης του Δικαστηρίου τούτου.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; την <strong>1<sup>η</sup> Μαρτίου</strong> <strong>2022</strong>, χωρίς την παρουσία των διαδίκων.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>