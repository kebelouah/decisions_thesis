<html><body><h1>Αριθμός Απόφασης 658/2019</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=3718<br/><div class="content"><div class="content-inner">
 <article id="post-3718" class="entry entry-single post-3718 post type-post status-publish format-standard hentry category-24 category-18">
  <h1 class="entry-title entry--item h2">Αριθμός Απόφασης 658/2019</h1>
  <div class="entry-content entry--item">
   <div class="printomatic pom-small-black " id="id155" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p><strong>Περίληψη </strong></p>
   <p>Απόρριψη της έφεσης λόγω ερημοδικίας των εκκαλούντων στη μετ’ αναβολή δικάσιμο, αφού, κατά την αρχική δικάσιμο, η συζήτηση της υπόθεσης αναβλήθηκε, παρισταμένων και εκπροσωπουμένων των εκκαλούντων από πληρεξούσιο δικηγόρο, για τη μετ’ αναβολή δικάσιμο, όπως προκύπτει από τη σχετική επισημείωση του δικαστή στο πινάκιο.</p>
   <p>&nbsp;</p>
   <p style="text-align: center;"><strong>Αριθμός &nbsp;&nbsp;&nbsp;&nbsp;658&nbsp;&nbsp;&nbsp;&nbsp;&nbsp; /2019</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τον Δικαστή, Ηλία Σταυρόπουλο, Εφέτη, τον οποίο όρισε ο Πρόεδρος του Τριμελούς Συμβουλίου Διεύθυνσης του Εφετείου και τη Γραμματέα Τ.Λ..</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center;"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Εισάγεται προς εκδίκαση έφεση των ηττηθέντων εκκαλούντων – ανακοπτόντων κατά της υπ’ αριθ. 711/2018 οριστικής απόφασης του Μονομελούς Πρωτοδικείου Πειραιώς, η οποία εκδόθηκε επί ανακοπής τους κατά της υπ’ αρ. ……/2013 διαταγής πληρωμής του δικαστή του Μονομελούς Πρωτοδικείου Πειραιώς. Η συζήτηση της ως άνω έφεσης επισπεύτηκε από τους εκκαλούντες (βλ. τη με αριθμό ………../2018 έκθεση κατάθεσης δικογράφου με πράξη ορισμού συζήτησης της Γραμματέως του Εφετείου Πειραιώς) και ορίστηκε αρχικά δικάσιμος η 7.3.2019, οπότε και η συζήτηση της υπόθεσης αναβλήθηκε, παρισταμένων και εκπροσωπουμένων των εκκαλούντων από πληρεξούσιο δικηγόρο, για την αναφερόμενη στην αρχή της απόφασης δικάσιμο (10.10.2019), όπως προκύπτει από τη σχετική επισημείωση του δικαστή στο πινάκιο. Ωστόσο, οι τελευταίοι δεν παραστάθηκαν στην τελευταία μετ’ αναβολή δικάσιμο, κατά τη συζήτηση της έφεσής τους, γι’ αυτό και η έφεση πρέπει να απορριφθεί, χωρίς να ακολουθήσει περαιτέρω έρευνά της (ΚΠολΔ 524 παρ. 3) και να διαταχθεί η εισαγωγή του σχετικού παραβόλου της έφεσης στο δημόσιο ταμείο. Πρέπει επίσης, για την περίπτωση που οι εκκαλούντες θα ασκήσουν ανακοπή ερημοδικίας κατά της αποφάσεως αυτής, να ορισθεί παράβολο ερημοδικίας (501, 502, 505 ΚΠολΔ), όπως ορίζεται στο διατακτικό. Τα δικαστικά έξοδα της εφεσίβλητης για το δεύτερο βαθμό δικαιοδοσίας βαρύνουν τους εκκαλούντες.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην των εκκαλούντων.</p>
   <p>Ορίζει το παράβολο για την άσκηση ανακοπής ερημοδικίας στο ποσό των διακοσίων ενενήντα (290) ευρώ.</p>
   <p>Απορρίπτει την έφεση κατά της υπ’ αριθ. 711/2018 απόφασης του Μονομελούς Πρωτοδικείου Πειραιώς.</p>
   <p>Διατάσσει την εισαγωγή του παραβόλου της έφεσης στο δημόσιο ταμείο.</p>
   <p>Καταδικάζει τους εκκαλούντες στα δικαστικά έξοδα της εφεσίβλητης αυτού του βαθμού δικαιοδοσίας, τα οποία προσδιορίζει σε&nbsp; 300 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις&nbsp;&nbsp;&nbsp;&nbsp;&nbsp;&nbsp; 5-11-2019</p>
   <p>&nbsp;</p>
   <p><strong>Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>