<html><body><h1>Αριθμός απόφασης 547 /2022</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8983<br/><div class="content"><div class="content-inner">
 <article id="post-8983" class="entry entry-single post-8983 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 547 /2022</h1>
  <div class="entry-content entry--item">
   <div class="printomatic pom-small-black " id="id433" data-print_target="article"></div>
   <p style="text-align: center"><strong>Αριθμός&nbsp;&nbsp;&nbsp; &nbsp;547/2022</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Τμήμα 4</strong><strong>o</strong></p>
   <p>Αποτελούμενο από τη Δικαστή Παρασκευή Μπερσή, Εφέτη, η οποία ορίσθηκε από την Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; &nbsp;Κ.Σ</p>
   <p>Συνεδρίασε δημόσια στο ακροατήριό του στις <strong>&nbsp;…….</strong>, για να δικάσει την υπόθεση μεταξύ των :</p>
   <p><strong>ΑΙΤΟΥΝΤΟΣ:</strong>&nbsp; &nbsp;………..ο οποίος εκπροσωπήθηκε από τον πληρεξούσιό του δικηγόρο Γεώργιο Κούτση (με δήλωση κατ΄ άρθρο 242 παρ 2 ΚΠολΔ).</p>
   <p><strong>ΚΑΘ΄ ΟΥ Η ΑΙΤΗΣΗ: </strong>Ελληνικού Δημοσίου, νόμιμα εκπροσωπούμενου από τον κ. Υπουργό των Οικονομικών, που κατοικοεδρεύει στην Αθήνα, το οποίο εκπροσωπήθηκε από την δικαστική πληρεξούσια ΝΣΚ Θεοδώρα Ιατρέλλη.</p>
   <p>Ο αιτών κατέθεσε ενώπιον του παρόντος Δικαστηρίου την από 22.3.2022 (ΓΑΚ/ΕΑΚ&nbsp; ……./2022) αίτησή του, περί αντικαταστάσεως του, διά της υπ΄ αριθμ. 113/2022 αποφάσεως του Δικαστηρίου τούτου, διορισθέντος πραγματογνώμονα ………., της οποίας (αίτησης) δικάσιμος ορίσθηκε η αναφερόμενη στην αρχή της παρούσας απόφασης.</p>
   <p>Η υπόθεση εκφωνήθηκε με τη σειρά της από το οικείο πινάκιο και συζητήθηκε.</p>
   <p>Ο πληρεξούσιος δικηγόρος του αιτούντος, ο οποίος παραστάθηκε με δήλωση&nbsp; ενώπιον του παρόντος Δικαστηρίου, ανέπτυξε τις απόψεις του με τις έγγραφες προτάσεις που προκατέθεσε και η δικαστική πληρεξουσία ΝΣΚ του καθ΄ ου η αίτηση, αφού έλαβε το λόγο από την Πρόεδρο, αναφέρθηκε στις έγγραφες προτάσεις που κατέθεσε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Με την υπό κρίση αίτησή του, ο αιτών ζητεί την αντικατάσταση του πραγματογνώμονα, ………, πολιτικό-μηχανικό, που διορίσθηκε με την υπ΄ αριθ. 113/2022 απόφαση του δικαστηρίου τούτου, προκειμένου να γνωμοδοτήσει επί των ζητημάτων που ορίσθηκαν με αυτή. Ως λόγος αντικατάστασης προβάλλεται το γεγονός ότι ο ανωτέρω πραγματογνώμονας δήλωσε ότι αδυνατεί να αναλάβει τα καθήκοντά του ως πραγματογνώμονας, επικαλούμενος οικογενειακό κώλυμα. Η αίτηση αυτή παραδεκτά εισάγεται προς συζήτηση ενώπιον του παρόντος καθ΄ ύλην και κατά τόπο αρμοδίου Δικαστηρίου κατά την προκειμένη διαδικασία των ασφαλιστικών μέτρων (ΚΠολΔ 686 επ.) και είναι νόμιμη, στηριζόμενη στη διάταξη του άρθρου 370 παρ 2 ΚΠολΔ. Πρέπει, επομένως, αυτή να ερευνηθεί περαιτέρω, κατ΄ ουσίαν.</p>
   <p>Από όλα τα έγγραφα που οι διάδικοι επικαλούνται και προσκομίζουν, πιθανολογούνται τα ακόλουθα πραγματικά περιστατικά: Επί της ενώπιον αυτού του Δικαστηρίου ασκηθείσας από 25.10.2018 έφεσης του καθ΄ου η κρινόμενη αίτηση κατά του&nbsp; αιτούντος προς εξαφάνιση της υπ΄ αριθμ. 3579/2018 απόφασης του Μονομελούς Πρωτοδικείου Πειραιά, εκδόθηκε η υπ΄ αριθμ. 729/2020 απόφαση του Δικαστηρίου τούτου, η οποία, αφού έκανε δεκτή τυπικά την έφεση, ακολούθως διέταξε τη διενέργεια πραγματογνωμοσύνης, διορίζοντας προς τούτου πραγματογνώμονα των ………., πολιτικό μηχανικό, ο οποίος, δυνάμει της υπ΄ αριθμ. 113/2022 απόφασης αυτού του Δικαστηρίου, αντικαταστάθηκε λόγω κωλύματος από τον …………&nbsp; .., πολιτικό μηχανικό. Ωστόσο και ο τελευταίος αυτός πραγματογνώμονας, ευλόγως αδυνατεί ν΄ αναλάβει τα καθήκοντά του λόγω σοβαρού οικογενειακού κωλύματος, όπως δήλωσε με το από 18/3/2022 έγγραφό του προς τον πληρεξούσιο δικηγόρο του αιτούντος. Πρέπει, συνεπώς, να γίνει δεκτή η αίτηση ως βάσιμη κατ΄ ουσίαν και να αντικατασταθεί ο πιο πάνω πραγματογνώμονας, με τον&nbsp; αναφερόμενο στο διατακτικό της παρούσας πραγματογνώμονα της ίδιας ειδικότητας, εγγεγραμμένο στον οικείο κατάλογο πραγματογνωμόνων του Εφετείου Πειραιά, ο οποίος θα διενεργήσει την πραγματογνωμοσύνη, που διατάχθηκε με την υπ΄ αριθ. 729/2020 απόφαση αυτού του Δικαστηρίου και σύμφωνα με τους όρους της τελευταίας. Ως αφετηρία των ενεργειών του νέου πραγματογνώμονα καθορίζεται η προς αυτόν επίδοση της παρούσας απόφασης.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει αντιμωλία των διαδίκων.</p>
   <p>Δέχεται την αίτηση.</p>
   <p>Αντικαθιστά τον πραγματογνώμονα ……….., πολιτικό μηχανικό, που διορίστηκε με την υπ΄ αριθ 113/2022 απόφαση του Δικαστηρίου τούτου και</p>
   <p>Διορίζει τον ….. ., Πολιτικό Μηχανικό- Αγρονόμο-Τοπογράφο ΕΜΠ, ……….., ως πραγματογνώμονα, για τη διενέργεια της διαταχθείσας, με την υπ΄ αριθ 729/2020 μη οριστική απόφαση του Δικαστηρίου τούτου, πραγματογνωμοσύνης, κατά τα ειδικότερα οριζόμενα σε αυτή.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;13 Σεπτεμβρίου 2022</strong>, χωρίς την παρουσία των διαδίκων, του πληρεξουσίου δικηγόρου του αιτούντος και της δικαστικής πληρεξουσίας ΝΣΚ του καθ΄ου η αίτηση.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>