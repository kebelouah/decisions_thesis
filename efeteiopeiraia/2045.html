<html><body><h1>Αριθμός απόφασης 375/2018</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=2045<br/><div class="content"><div class="content-inner">
 <article id="post-2045" class="entry entry-single post-2045 post type-post status-publish format-standard hentry category-18 category-25">
  <h1 class="entry-title entry--item h2">Αριθμός απόφασης 375/2018</h1>
  <div class="entry-content entry--item">
   <div class="printomatic pom-small-black " id="id6232" data-print_target="article"></div>
   <p style="text-align: center;"><strong>Αριθμός Απόφασης 375/2018</strong></p>
   <p style="text-align: center;"><strong>ΤΟ ΤΡΙΜΕΛΕΣ ΕΦΕΤΕΙΟ ΠΕΙΡΑΙΑ</strong></p>
   <p>Αποτελούμενο από τις Δικαστές Αμαλία Μήλιου, Πρόεδρο Εφετών, Αικατερίνη Κοκόλη, Εφέτη, Θεοκτή Νικολαΐδου, Εφέτη-Εισηγήτρια και τη Γραμματέα Γ.Λ..</p>
   <p style="text-align: center;"><strong>ΑΦΟΥ ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center;"><strong>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Νόμιμα εισάγεται η με αριθμό εκθέσεως καταθέσεως ……./2018 πράξη του Δικαστή του Εφετείου Πειραιά περί διόρθωσης της υπ’ αριθμ. 151/2018 απόφασης του Τριμελούς Εφετείου Πειραιά.</p>
   <p>Από τα από 19-4-2018 και 20-4-2018 αποδεικτικά επίδοσης του επιμελητή στο Εφετείο Πειραιά …. αποδεικνύεται ότι νόμιμα και εμπρόθεσμα κλητεύθηκαν οι απολειπόμενοι διάδικοι, τους οποίους αφορά η υπό διόρθωση υπ’ αριθμ. 151/2018 απόφαση του Δικαστηρίου αυτού. Επομένως πρέπει η διαδικασία να προχωρήσει σαν αυτοί να ήταν παρόντες (άρθρ. 318§2 εδ.α ΚΠολΔ)</p>
   <p>Η διάταξη του άρθρου 315 ΚΠολΔ ορίζει ότι το Δικαστήριο, που εξέδωσε απόφαση στην οποία υπάρχουν λάθη, γραφικά ή λογιστικά, οφειλόμενα σε παραδρομή του Δικαστή ή και του διαδίκου, έχει τη δυνατότητα, μετά από αίτηση του διαδίκου ή και αυτεπαγγέλτως, να διορθώσει την απόφαση με νέα απόφαση του. Στην προκειμένη περίπτωση επί των υπ΄ αριθμ. εκθέσεως καταθέσεως …/…/2016 και &nbsp;../../2016 εφέσεων κατά της υπ΄αριθμ. 3946/2015 οριστικής απόφασης του Πολυμελούς Πρωτοδικείου Πειραιά εκδόθηκε η υπ’ αριθμ. 151/2018 απόφαση αυτού του Δικαστηρίου. Κατά τη σύνταξη της απόφασης αυτής από προφανή παραδρομή αναφέρθηκε εσφαλμένως στην εμπρόσθια όψη του 1<sup>ου</sup> φύλλου ως εκδόν Δικαστήριο ‘’Το Τριμελές Εφετείο Ευβοίας’’ ενώ το ορθό είναι ‘’Το Τριμελές Εφετείο Πειραιά’’. Σημειώνεται ότι σε όλα τα υπόλοιπα φύλλα της υπό διόρθωση απόφασης αναφέρεται ως εκδόν Δικαστήριο το ορθό δηλ. ‘’Το Τριμελές Εφετείο Πειραιά’’ ενώ ως τόπος διάσκεψης και δημοσίευσης της απόφασης αναφέρεται ο Πειραιάς. Επομένως πρέπει να διορθωθεί η ανωτέρω απόφαση, όπως ειδικότερα ορίζεται στο διατακτικό.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Διορθώνει την υπ’ αριθμ. 151/2018 απόφαση αυτού του Δικαστηρίου στην εμπρόσθια όψη του 1<sup>ου</sup> φύλλου ως προς το εκδόν Δικαστήριο από το εσφαλμένο ‘’Το Τριμελές Εφετείο Ευβοίας’’ στο ορθό ‘’Το Τριμελές Εφετείο Πειραιά’’.</p>
   <p>Διατάσσει τη Γραμματέα αυτού του Δικαστηρίου να σημειώσει στο πρωτότυπο της ανωτέρω απόφασης, που διορθώθηκε καθώς και στα αντίγραφα της τον αριθμό και την ημερομηνία της παρούσας απόφασης.</p>
   <p>Κρίθηκε και αποφασίσθηκε στον Πειραιά στις&nbsp; 7 &nbsp;&nbsp;Ιουνίου 2018 και δημοσιεύθηκε σε έκτακτη δημόσια συνεδρίαση στο ακροατήριο του χωρίς την παρουσία των διαδίκων και των πληρεξουσίων δικηγόρων τους στις 15 Ιουνίου 2018.</p>
   <p>&nbsp;</p>
   <p><strong>Η ΠΡΟΕΔΡΟΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>