<html><body><h1>Αριθμός Απόφασης 712/2019</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=4281<br/><div class="content"><div class="content-inner">
 <article id="post-4281" class="entry entry-single post-4281 post type-post status-publish format-standard hentry category-24 category-18">
  <h1 class="entry-title entry--item h2">Αριθμός Απόφασης 712/2019</h1>
  <div class="entry-content entry--item">
   <div class="printomatic pom-small-black " id="id3864" data-print_target="article"></div>
   <p style="text-align: center;"><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center;"><strong>Αριθμός &nbsp;&nbsp;&nbsp;&nbsp;&nbsp;&nbsp;712&nbsp;&nbsp;&nbsp; /2019</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τον Δικαστή, Ηλία Σταυρόπουλο, Εφέτη, τον οποίο όρισε ο Πρόεδρος του Τριμελούς Συμβουλίου Διοίκησης του Εφετείου Πειραιά και τη Γραμματέα Τ.Λ..</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center;"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Εισάγεται προς εκδίκαση έφεση του εκκαλούντος – εναγομένου κατά της υπ’ αριθ. 3872/2018 οριστικής απόφασης του Μονομελούς Πρωτοδικείου Πειραιώς, η οποία εκδόθηκε επί της με αρ. κατ. …../2017 αγωγής του εφεσίβλητου – ενάγοντος, κατά του εκκαλούντος – εναγόμενου, αντιμωλία των διαδίκων, κατά την ειδική διαδικασία εργατικών διαφορών και έκανε εν μέρει δεκτή την αγωγή. Η συζήτηση της ως άνω έφεσης επισπεύσθηκε από τον εφεσίβλητο (βλ. τη με αριθμό …./2019 πράξη ορισμού συζήτησης της Γραμματέως του Εφετείου Πειραιώς και την με αρ. …./22.3.2019 έκθεση επίδοσης της δικ. επ. ………., που αφορά επίδοση στον εκκαλούντα αντιγράφου της έφεσης με κλήση για συζήτηση για την στην αρχή αναφερόμενη δικάσιμο με παραγγελία προς επίδοση του πληρεξούσιου δικηγόρου του εφεσιβλήτου). Ωστόσο, ο εκκαλών δεν εμφανίσθηκε κατά τη συζήτηση της έφεσής της, γι’ αυτό και η έφεση πρέπει να απορριφθεί, χωρίς να ακολουθήσει περαιτέρω έρευνά της (ΚΠολΔ 524 παρ. 3). Πρέπει επίσης, για την περίπτωση που ο εκκαλών θα ασκήσει ανακοπή ερημοδικίας κατά της αποφάσεως αυτής, να ορισθεί παράβολο ερημοδικίας (501, 502, 505 ΚΠολΔ), όπως ορίζεται στο διατακτικό. Τα δικαστικά έξοδα του εφεσιβλήτου για το δεύτερο βαθμό δικαιοδοσίας βαρύνουν τον εκκαλούντα (176, 183 ΚΠολΔ).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην του εκκαλούντος.</p>
   <p>Ορίζει το παράβολο για την άσκηση ανακοπής ερημοδικίας στο ποσό των διακοσίων πενήντα (250) ευρώ.</p>
   <p>Απορρίπτει την έφεση κατά της υπ’ αριθ. 3872/2018 απόφασης του Μονομελούς Πρωτοδικείου Πειραιώς (διαδικασία εργατικών διαφορών).</p>
   <p>Καταδικάζει τον εκκαλούντα στα δικαστικά έξοδα του εφεσιβλήτου αυτού του βαθμού δικαιοδοσίας, τα οποία προσδιορίζει σε&nbsp; 300 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις&nbsp; 9.12.2019</p>
   <p>&nbsp;</p>
   <p><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>