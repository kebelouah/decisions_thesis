<html><body><h1>Αριθμός απόφασης 17/2022</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8270<br/><div class="content"><div class="content-inner">
 <article id="post-8270" class="entry entry-single post-8270 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 17/2022</h1>
  <div class="entry-content entry--item">
   <div class="printomatic pom-small-black " id="id9553" data-print_target="article"></div>
   <p style="text-align: center"><strong>Αριθμός&nbsp;&nbsp; 17/2022</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Τμήμα 2<sup>ο</sup>&nbsp; </strong></p>
   <p>Αποτελούμενο από τη Δικαστή Χρυσή Φυντριλάκη, Εφέτη, η οποία ορίσθηκε από την Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα Τ.Λ..</p>
   <p>Συνεδρίασε δημόσια στο ακροατήριό του στις <strong>&nbsp;………..</strong>, για να δικάσει την υπόθεση μεταξύ των :</p>
   <p><strong>ΕΚΚΑΛΟΥΣΑΣ:</strong> Ετερόρρυθμης εταιρείας …………….δεν εκπροσωπήθηκε δε από πληρεξούσιο δικηγόρο.</p>
   <p><strong>ΕΦΕΣΙΒΛΗΤΗΣ: </strong>Ανώνυμης εταιρείας …………….. εκπροσωπήθηκε δε από την πληρεξούσιά της δικηγόρο Γεωργία-Λυδία Νικολαΐδου (με δήλωση κατ΄ άρθρο 242 παρ 2 ΚΠολΔ).</p>
   <p>Η εκκαλούσα κατέθεσε ενώπιον του Μονομελούς Πρωτοδικείου Πειραιώς &nbsp;την από 27.6.2019 (ΓΑΚ/ΕΑΚ ………./2019) ανακοπή, επί της οποίας εκδόθηκε η υπ΄ αριθμ. <strong>304/2020</strong> απόφαση του ως άνω Δικαστηρίου, που απέρριψε την ανακοπή.</p>
   <p>Την απόφαση αυτή προσέβαλε ενώπιον του Δικαστηρίου τούτου η ανακόπτουσα και ήδη εκκαλούσα&nbsp; με την από 4.3.2020 (ΓΑΚ/ΕΑΚ&nbsp; ……../2020) έφεσή της, της οποίας δικάσιμος ορίστηκε αρχικά (ΓΑΚ/ΕΑΚ Εφετείου Πειραιώς ………./2020) &nbsp;η 6<sup>η</sup>.5.2021 και δυνάμει της υπ΄ αριθμ. 121/2020 (ΓΑΚ/ΕΑΚ&nbsp; ……../2020) Πράξη της Προέδρου του Τριμελούς Συμβουλίου Διεύθυνσης του Εφετείου Πειραιώς, Αγγελικής Κόφφα, Προέδρου Εφετών, ορίστηκε δικάσιμος η&nbsp; 18<sup>η</sup>.2.2021, οπότε η συζήτησή της ματαιώθηκε κατά τη διάρκεια της επιβολής του μέτρου της προσωρινής αναστολής της λειτουργίας των Δικαστηρίων λόγω της πανδημίας κορωναϊού Covid-19 (από 11.2.2021 έως 22.3.2021). Σύμφωνα με τις διατάξεις του άρθρου 21 του ν. 4786/2021 (ΦΕΚ Α &nbsp;&nbsp;43/23-3-2021) περί αυτεπαγγέλτου&nbsp; ορισμού δικασίμου προς συζήτηση αυτών των υποθέσεων, τις διατάξεις των άρθρων 1, 2 και 3 του Κανονισμού Εσωτερικής&nbsp; Υπηρεσίας του Εφετείου Πειραιώς και την υπ΄αριθμ. 94/2021 Πράξη&nbsp; της ορισθείσας από την Πρόεδρο του Τριμελούς Συμβουλίου Διεύθυνσης του Εφετείου Πειραιώς Δικαστή, Ισιδώρα Πόγκα, Πρόεδρο Εφετών, η προκειμένη υπόθεση επανεισάγεται προς συζήτηση ενώπιον του Δικαστηρίου τούτου στη δικάσιμο που αναφέρεται στην αρχή της παρούσας απόφασης.</p>
   <p>Η υπόθεση εκφωνήθηκε με τη σειρά της από το οικείο πινάκιο και συζητήθηκε.</p>
   <p>Η πληρεξούσια δικηγόρος της εφεσίβλητης, η οποία παραστάθηκε με δήλωση ενώπιον του παρόντος Δικαστηρίου, ανέπτυξε τις απόψεις της με τις έγγραφες προτάσεις που προκατέθεσε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Η κρινόμενη έφεση με&nbsp; γενικό αριθμό κατάθεσης στη γραμματεία του Εφετείου Πειραιώς&nbsp; …/2020 και ειδικό&nbsp; αριθμό κατάθεσης στην αυτή γραμματεία&nbsp; …./2020 είχε&nbsp; προσδιοριστεί&nbsp; να εκδικαστεί&nbsp; στις&nbsp; 6-5-2021.&nbsp; Ωστόσο,&nbsp; λόγω του ότι δεν υφίστατο δικάσιμος στις 6-5-2021 με την υπ΄αριθμόν 121/2020 πράξη του Προέδρου Εφετών Πειραιώς η οποία κατατέθηκε στη γραμματεία του Εφετείου Πειραιώς&nbsp; με&nbsp; γενικό αριθμό κατάθεσης …/2020&nbsp; και ειδικό αριθμό κατάθεσης …/2020 και στην έκθεση κατάθεσης έλαβε τίτλο «ΟΙΚΟΘΕΝ/ΑΥΤΕΠΑΓΓΕΛΤΩΣ», ορίστηκε&nbsp; δικάσιμος για την εκδίκαση της έφεσης αυτής η 18-2-2021,</p>
   <p>Κατά την ανωτέρω&nbsp; δικάσιμο&nbsp; η συζήτηση της έφεσης&nbsp; ματαιώθηκε λόγω του μέτρου της αναστολής λειτουργίας των δικαστηρίων στα πλαίσια προστασίας από τον covid-19&nbsp; για το χρονικό διάστημα από 11-2-2021 μέχρι 22-3-2021.Ακολούθως, με την υπ΄αριθμόν 94/2021 πράξη του Προέδρου Εφετών Πειραιώς&nbsp; που εκδόθηκε βάσει των διατάξεων του άρθρου 21 του ν 4786/2021&nbsp; ορίστηκε δικάσιμος η αναφερόμενη στην αρχή της παρούσας&nbsp; για την εκδίκαση ορισμένων&nbsp; υποθέσεων των οποίων η συζήτηση είχε ματαιωθεί&nbsp; λόγω της επιβολής του μέτρου της αναστολής λειτουργίας των Δικαστηρίων για το ανωτέρω χρονικό διάστημα. Μεταξύ των υποθέσεων αυτών&nbsp; περιλαμβάνεται και&nbsp; έφεση με γενικό αριθμό κατάθεσης …/2020 και ειδικό αριθμό κατάθεσης …./2020 δίχως να εξειδικεύεται ότι οι αριθμοί αυτοί αφορούν στην υπ΄αριθμόν 121/2020 πράξη του προέδρου Εφετών Πειραιώς και δίχως να αναφέρεται ούτε ο&nbsp; αρχικός γενικός αριθμός κατάθεσης της έφεσης&nbsp; (…./2020)&nbsp; ούτε&nbsp; ο αρχικός ειδικός αριθμός κατάθεσης της έφεσης (…../2020 ). Πρέπει δε,&nbsp; να σημειωθεί ότι δεν απαιτείται επίδοση της ανωτέρω πράξεως στους διαδίκους καθόσον η εγγραφή της υπόθεσης στο οικείο πινάκιο, το οποίο μπορεί να τηρείται και ηλεκτρονικά, ισχύει ως κλήτευση όλων των διαδίκων σύμφωνα με την ανωτέρω διάταξη (άρθρο 21 του ν 4786/2021).Συνεπεία των ελλείψεων αυτών δεν&nbsp; καθίσταται σαφές ότι με την ανωτέρω πράξη του Προέδρου Εφετών επαναφέρεται προς εκδίκαση η έφεση με αρχικό &nbsp;&nbsp;γενικό αριθμό κατάθεσης …./2020 και ειδικό&nbsp; αριθμό κατάθεσης …./2020 αφού ο γενικός αριθμός καταθ…../2020 και ο αρχικός ειδικός αριθμός καταθ. …./2020 προσδιορίζουν&nbsp; την υπ΄αριθμόν 121/2020 πράξη του Προέδρου Εφετών Πειραιώς περί ορισμού δικασίμου στην οποία &nbsp;δεν είχε ενσωματωθεί ούτε&nbsp; προσαρτηθεί&nbsp;&nbsp; η&nbsp; κρινόμενη&nbsp; έφεση και η&nbsp; οποία πράξη, επιπροσθέτως, φέρει τον τίτλο «ΟΙΚΟΘΕΝ/ΑΥΤΕΠΑΓΓΕΛΤΩΣ», ενώ η υπόθεση που επαναφέρεται προς συζήτηση για την αναφερόμενη στην αρχή της παρούσας δικάσιμο φέρει τον τίτλο «έφεση με ΓΑΚ …/2020 και ΕΑΚ …./2020».Κατόπιν αυτών,&nbsp; πρέπει να κηρυχθεί απαράδεκτη η συζήτηση της έφεσης λόγω μη κλήτευσης της&nbsp; εκκαλούσας εταιρίας, η οποία δεν παραστάθηκε κατά τη συζήτηση της υπόθεσης.ΓΙΑ ΤΟΥΣ ΛΟΓΟΥΣ ΑΥΤΟΥΣΚΗΡΥΣΣΕΙ απαράδεκτη τη συζήτηση της υπόθεσης</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>13 Ιανουαρίου 2022</strong>, χωρίς την παρουσία των διαδίκων και της πληρεξουσίας δικηγόρου της εφεσίβλητης.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>