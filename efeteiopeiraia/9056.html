<html><body><h1>Αριθμός απόφασης 278/2022</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=9056<br/><div class="content"><div class="content-inner">
 <article id="post-9056" class="entry entry-single post-9056 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 278/2022</h1>
  <div class="entry-content entry--item">
   <div class="printomatic pom-small-black " id="id3780" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΑ</strong></p>
   <p style="text-align: center"><strong>Αριθμός απόφασης&nbsp;&nbsp; 278/2022</strong></p>
   <p style="text-align: center"><strong>ΜΟΝΟΜΕΛΕΣ&nbsp; ΕΦΕΤΕΙΟ ΠΕΙΡΑΙΑ</strong></p>
   <p>Αποτελούμενο από τον δικαστή, Ηλία Σταυρόπουλο Εφέτη, τον οποίο όρισε η Πρόεδρος του Τριμελούς Συμβουλίου Διοίκησης του Εφετείου Πειραιά και τη γραμματέα, Κ.Σ.</p>
   <p>Συνεδρίασε δημόσια στο ακροατήριο του στις …… για να δικάσει την υπόθεση μεταξύ :</p>
   <p><strong>Του εκκαλούντος</strong> : ………. που εκπροσωπήθηκε από τον πληρεξούσιο δικηγόρο του Σάββα Ιωακειμίδη.</p>
   <p><strong>Των εφεσιβλήτων</strong> : 1) ……… και 2) ………. οι οποίοι εκπροσωπήθηκαν από την πληρεξούσια δικηγόρο τους, Βασιλεία Μπαμπασίκα (με δήλωση κατ’ άρθρο 242 παρ. 2 και 764 παρ. 2 ΚΠολΔ).</p>
   <p>Ο εκκαλών άσκησε την με αρ. κατ. ……../2020 αίτηση ενώπιον του Μονομελούς Πρωτοδικείου Πειραιά, που ζήτησε να γίνει δεκτή. Αυτό με τη με αριθμό 631/2021 απόφαση κήρυξε την συζήτηση αυτής ως απαράδεκτης.</p>
   <p>Την απόφαση αυτή προσέβαλε ο εκκαλών με την από 25.5.2021 (…………/2021) έφεσή του και ορίστηκε δικάσιμος η αναφερόμενη στην αρχή της απόφασης.</p>
   <p>Οι&nbsp;&nbsp; πληρεξούσιοι δικηγόροι των διαδίκων αναφέρθηκαν&nbsp; στις προτάσεις που κατέθεσαν και ζήτησαν να γίνουν δεκτές.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Φέρεται προς συζήτηση η υπό κρίση έφεση, με την οποία ζητείται η εξαφάνιση της υπ’ αρ. 631/2021 απόφασης του Μονομελούς Πρωτοδικείου Πειραιώς, που δίκασε κατά την εκούσια δικαιοδοσία και με την οποία κηρύχθηκε απαράδεκτη η συζήτηση της με αρ. κατ. ………./2020 αίτησης του εκκαλούντος, με την οποία ζήτησε την αντικατάσταση των εκκαθαριστών εταιρείας για σπουδαίο λόγο, προκειμένου αυτή να γίνει δεκτή. Η υπό κρίση έφεση, για την οποία κατατέθηκε το e – παράβολο με αρ. ………/2021, πρέπει να απορριφθεί ως απαράδεκτη, γιατί ασκήθηκε εναντίον μη οριστικής απόφασης (ΚΠολΔ 513 παρ. 1 εδφ. β) και δη της ως άνω εκκαλουμένης, με την οποία κηρύχθηκε απαράδεκτη η συζήτηση της ως άνω αίτησης περί αντικατάστασης εκκαθαριστών εταιρείας, λόγω μη κλήτευσης των προς αντικατάσταση εκκαθαριστών (ΚΠολΔ 786 παρ. 3). Τέλος πρέπει να διαταχθεί η εισαγωγή του παραβόλου της έφεσης στο δημόσιο ταμείο και να καταδικαστεί ο εκκαλών στα δικαστικά έξοδα των εφεσιβλήτων αυτού του βαθμού.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει αντιμωλία των διαδίκων.</p>
   <p>Απορρίπτει την έφεση.</p>
   <p>Διατάσσει την εισαγωγή του παραβόλου της έφεσης στο δημόσιο ταμείο.</p>
   <p>Καταδικάζει τον εκκαλούντα στην πληρωμή των δικαστικών εξόδων των εφεσιβλήτων αυτού του βαθμού που καθορίζει σε 400 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις&nbsp;&nbsp;&nbsp;&nbsp;&nbsp; 11.5.2022</p>
   <p>Ο <strong>&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>