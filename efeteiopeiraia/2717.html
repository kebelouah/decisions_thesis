<html><body><h1>Αριθμός Απόφασης 229/2019</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=2717<br/><div class="content"><div class="content-inner">
 <article id="post-2717" class="entry entry-single post-2717 post type-post status-publish format-standard hentry category-20 category-18">
  <h1 class="entry-title entry--item h2">Αριθμός Απόφασης 229/2019</h1>
  <div class="entry-content entry--item">
   <div class="printomatic pom-small-black " id="id839" data-print_target="article"></div>
   <p><strong>ΕΛΛΗΝΙΚΗ ΔΗΜΟΚΡΑΤΙΑ</strong></p>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p><strong>ΤΜΗΜΑ ΝΑΥΤΙΚΩΝ ΔΙΑΦΟΡΩΝ</strong></p>
   <p style="text-align: center;"><strong>Αριθμός Αποφάσεως 229 /2019</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Συγκροτήθηκε από τη Δικαστή Μαρία Κωττάκη, Εφέτη, που όρισε ο Πρόεδρος του Τριμελούς Συμβουλίου Διοικήσεως του Εφετείου Πειραιώς, και τη Γραμματέα Τ.Λ..</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong><br> <strong>ΣΚΕΦΤΗΚΕ ΚΑΤΑ ΝΟΜΟ</strong></p>
   <p>Από την υπ’ αριθ. ……../19-06-2018 έκθεση επιδόσεως του δικαστικού επιμελητή στο Εφετείο Πειραιώς, ………, που επικαλείται και προσκομίζει ο καλών-εφεσίβλητος, αντίγραφο της από 25-5-2018 (ΓΑΚ …/2018, ΕΑΚ …./2018) κλήσεως, με την οποία νομίμως επαναφέρεται προς συζήτηση η από 14-2-2017 (ΓΑΚ …./2017, ΕΑΚ …./2017) έφεση της καθής η κλήση-εκκαλούσας- εναγομένης, κατά της υπ’ αριθ. 3140/2016 οριστικής αποφάσεως του Μονομελούς Πρωτοδικείου Πειραιώς, που δίκασε την ένδικη διαφορά ερήμην της εναγομένης και ήδη εκκαλούσας, κατά την τακτική διαδικασία, με πράξη ορισμού δικασίμου και κλήση προς συζήτηση για τη δικάσιμο της 01-11-2018, από την οποία η υπόθεση αναβλήθηκε για την αναφερομένη στην αρχή δικάσιμο, επιδόθηκε νομότυπα και εμπρόθεσμα στην εκκαλούσα. Η τελευταία, ωστόσο, δεν παραστάθηκε στη δικάσιμο αυτή, κατά την οποία η υπόθεση εκφωνήθηκε από τη σειρά του πινακίου. Συνεπώς και ενόψει του ότι η αναβολή της υποθέσεως και η εγγραφή της στο πινάκιο ισχύουν ως κλήτευση όλων των διαδίκων (αρθ.226 παρ. 4 εδ. δ’ ΚΠολΔ), πρέπει η καθής η κλήση-εκκαλούσα να δικασθεί ερήμην και να απορριφθεί η έφεσή της ως ανυποστήρικτη, χωρίς να επακολουθήσει περαιτέρω έρευνα (αρθ. 272 παρ. 2, 271 παρ. 1, 2 σε συνδυασμό με 524 παρ. 1 ΚΠολΔ). Πρέπει, επίσης, να διαταχθεί η εισαγωγή του κατατεθέντος παράβολου στο Δημόσιο Ταμείο (495 ΚΠολΔ), &nbsp;να ορισθεί παράβολο ερημοδικίας (αρθ 505 παρ. 2 ΚΠολΔ) και να επιβληθούν τα έξοδα του καλούντος-εφεσίβλητου, για τον παρόντα βαθμό δικαιοδοσίας, σε βάρος της καθής η κλήση- εκκαλούσας (176, 183, 191 παρ. 2 ΚΠολΔ), σύμφωνα με όσα ορίζονται ειδικότερα στο διατακτικό.</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>-Δικάζει ερήμην της καθής η κλήση-εκκαλούσας.</p>
   <p>-Ορίζει το παράβολο ερημοδικίας στο ποσό των διακοσίων ενενήντα (290) ευρώ.</p>
   <p>-Απορρίπτει την έφεση.</p>
   <p>-Διατάζει την εισαγωγή του κατατεθέντος παράβολου στο δημόσιο ταμείο.</p>
   <p>-Καταδικάζει την εκκαλούσα στα δικαστικά έξοδα του εφεσίβλητου, του παρόντος βαθμού δικαιοδοσίας, τα οποία ορίζει στο ποσό των εξακοσίων (600) ευρώ.</p>
   <p>-Κρίθηκε, αποφασίσθηκε και δημοσιεύθηκε σε έκτακτη, δημόσια, στο ακροατήριό του συνεδρίαση, χωρίς την παρουσία των διαδίκων και των πληρεξουσίων δικηγόρων τους, στις 23 Απριλίου 2019.</p>
   <p>&nbsp;</p>
   <p><strong>HΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>