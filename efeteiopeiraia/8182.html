<html><body><h1>Αριθμός απόφασης 621/2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8182<br/><div class="content"><div class="content-inner">
 <article id="post-8182" class="entry entry-single post-8182 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 621/2021</h1>
  <div class="entry-content entry--item">
   <div class="printomatic pom-small-black " id="id6587" data-print_target="article"></div>
   <p align="justify"><span style="font-family: Arial, sans-serif"><span style="font-size: medium"><b>ΕΦΕΤΕΙΟ ΠΕΙΡΑΙ<span lang="el-GR">ΩΣ</span></b></span></span></p>
   <p align="justify"><span style="font-family: Arial, sans-serif"><span style="font-size: medium"><b>ΤΜΗΜΑ 2ο </b></span></span></p>
   <p align="justify"><span style="font-family: Arial, sans-serif"><span style="font-size: medium"><b>ΤΑΚΤΙΚΗ ΔΙΑΔΙΚΑΣΙΑ </b></span></span></p>
   <p style="text-align: center" align="justify"><span style="font-family: Arial, sans-serif"><span style="font-size: medium"><b> Αριθμός Απόφασης </b><span lang="en-US"><b>621</b></span><b>/202</b><span lang="en-US"><b>1</b></span></span></span></p>
   <p style="text-align: center" align="justify"><span style="font-family: Arial, sans-serif"><span style="font-size: medium"><b> ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙ<span lang="el-GR">ΩΣ</span></b></span></span></p>
   <p align="justify"><span style="font-family: Liberation Serif, serif"><span style="font-size: medium"><span style="font-family: Arial, sans-serif">Αποτελούμενο από το Δικαστή Ελευθέριο Γεωργίλη, Εφέτη, ο οποίος ορίστηκε από τον Πρόεδρο του Τριμελούς Συμβουλίου Διεύθυνσης του Εφετείου Πειραιά, και από τη Γραμματέα </span><span style="font-family: Arial, sans-serif"><span lang="el-GR">Κ.</span></span><span style="font-family: Arial, sans-serif"><span lang="el-GR">Σ.</span></span><span style="font-family: Arial, sans-serif">. </span></span></span></p>
   <p align="justify"><span style="font-family: Arial, sans-serif"><span style="font-size: medium">Συνεδρίασε δημόσια στο ακροατήριό του στις ……………., για να δικάσει την υπόθεση μεταξύ των : </span></span></p>
   <p align="justify"><span style="font-family: Arial, sans-serif"><span style="font-size: medium"><b>Εκκαλού</b><span lang="el-GR"><b>σα</b></span><b>ς</b>: <span lang="el-GR">……………</span><span lang="el-GR">,</span> <span lang="el-GR">η</span> οποί<span lang="el-GR">α δεν</span> εκπροσωπήθηκε από πληρεξούσιο δικηγόρο, αφού, κατά την εκφώνηση της υπόθεσης από το πινάκιο, εμφανίστηκε η πληρεξούσια δικηγόρος Αθανασία – Νάντια Θεοτοκάτου, η οποία υπέβαλε μόνο αίτημα αναβολής, το οποίο <span lang="el-GR">δεν έγινε δεκτό</span> από το Δικαστήριο (άρθρο 281 παρ. 2 του Κ.Πολ.Δ.). Και </span></span></p>
   <p align="justify"><span style="font-family: Arial, sans-serif"><span style="font-size: medium"><b>Εφεσίβλητ</b><span lang="el-GR"><b>ου</b></span>: 1) …………….<span lang="el-GR">,</span> <span lang="el-GR">ο</span> οποίο<span lang="el-GR">ς</span> <span lang="el-GR">εκπροσωπήθηκ</span><span lang="el-GR">ε</span><span lang="el-GR"> από</span> τ<span lang="el-GR">η</span>ν πληρεξούσι<span lang="el-GR">α</span> δικηγόρο <span lang="el-GR">Τιτίκα Νικέα – Μουράτογλου, με δήλωση</span>. </span></span></p>
   <p align="justify"><span style="font-family: Arial, sans-serif"><span style="font-size: medium">Ο ενάγων ζήτησε να γίνει δεκτή η από <span lang="el-GR">30.7.2018</span> και με αριθμό έκθεσης κατάθεσης …………<span lang="el-GR">/2018</span> αγωγή, την οποία άσκησε ενώπιον του Μονομελούς Πρωτοδικείου Πειραι<span lang="el-GR">ώς</span>. Το πρωτοβάθμιο δικαστήριο, με την από-φασή του <span lang="el-GR">3665/2019 δέχθηκε εν μέρει</span> την αγωγή. Κατά της απόφασης αυτής <span lang="el-GR">η εναγόμενη</span> άσκησε την από <span lang="el-GR">20</span><span lang="el-GR">.2.2020</span> και με αριθμό έκθεσης κατάθεσης <span lang="el-GR">……………</span>/2020 έφεση, με την οποία ζητεί να εξαφανιστεί η εκκαλουμένη και να <span lang="el-GR">απορριφθεί</span> η αγωγή στο σύνολό της. Η συζήτηση της έφεσης προσδιορίστηκε για τις 18.3.2021 <span lang="el-GR">(αριθμός έκθεσης κατάθεσης στο Εφετείο Πειραιώς ……….</span><span lang="el-GR">/</span><span lang="el-GR">2020)</span><span lang="el-GR">, </span><span lang="el-GR">αλλά δεν διεξήχθη, λόγω της προσωρινής αναστολής της λειτουργίας των δικαστηρίων. Ήδη, με την πράξη </span><span lang="el-GR">9</span><span lang="el-GR">5</span><span lang="el-GR">/202</span><span lang="el-GR">1</span><span lang="el-GR"> τ</span><span lang="el-GR">ης Προέδρου Εφετών,</span><span lang="el-GR"> που ορίστηκε από τ</span><span lang="el-GR">η</span><span lang="el-GR">ν Πρόεδρο του Τριμελούς Συμβουλίου Διεύθυνσης του Εφετείου Πειραι</span><span lang="el-GR">ώς</span><span lang="el-GR">, </span><span lang="el-GR">η οποία </span><span lang="el-GR">(πράξη) </span><span lang="el-GR">έλαβε τον ίδιο</span><span lang="el-GR"> αριθμό έκθεσης κατάθεσης (………</span><span lang="el-GR">..</span><span lang="el-GR">/2020</span><span lang="el-GR">) </span><span lang="el-GR">με </span><span lang="el-GR">αυτόν που προσδιορίστηκε ενώπιον του Δικαστηρίου τούτου</span><span lang="el-GR">,</span><span lang="el-GR"> προσδιορίστηκε η συζήτησή της </span><span lang="el-GR">(έφεσης)</span><span lang="el-GR"> αυτεπάγγελτα, κατ’ άρθρο </span><span lang="el-GR">21</span><span lang="el-GR"> του ν. 4</span><span lang="el-GR">786</span><span lang="el-GR">/202</span><span lang="el-GR">1</span><span lang="el-GR">,</span> για τη δικάσιμο που αναγράφεται στην αρχή της παρούσας και γράφτηκε στο πινάκιο. Η υπόθεση εκφωνήθηκε με τη σειρά της από το πινάκιο και συζητήθηκε. </span></span></p>
   <p align="justify"><span style="color: #000000"><span style="font-family: Arial, sans-serif"><span style="font-size: medium">Κατά τη συζήτηση της υπόθεσης <span lang="el-GR">η</span> πληρεξούσι<span lang="el-GR">α</span> δικηγόρος τ<span lang="el-GR">ου</span> εφεσίβλητ<span lang="el-GR">ου</span>, ύστερα από δήλωσή τ<span lang="el-GR">η</span><span lang="el-GR">ς</span>, σύμφωνα με τη διάταξη του άρθρου 242 <span lang="el-GR">παρ. </span>2 του Κ.Πολ.Δ., δεν παραστάθηκ<span lang="el-GR">ε</span> στο Δικαστ<span lang="el-GR">ήριο</span>, αλλά προκατέθεσ<span lang="el-GR">ε</span> προτάσεις. </span></span></span></p>
   <p style="text-align: center" align="justify"><span style="font-family: Arial, sans-serif"><span style="font-size: medium"><b> </b><b> ΑΦΟΥ ΜΕΛΕΤΗΣΕ ΤΗ ΔΙΚΟΓΡΑΦΙΑ</b></span></span></p>
   <p style="text-align: center" align="justify"><span style="font-family: Arial, sans-serif"><span style="font-size: medium"><b> </b><b>ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</b></span></span></p>
   <p align="justify"><span style="font-family: Arial, sans-serif"><span style="font-size: medium">Ι. <span lang="el-GR">Νόμιμα φέρεται για συζήτηση, με την </span><span lang="el-GR">πράξη </span><span lang="el-GR">9</span><span lang="el-GR">5</span><span lang="el-GR">/202</span><span lang="el-GR">1</span><span lang="el-GR"> τ</span><span lang="el-GR">ης Προέδρου Εφετών,</span><span lang="el-GR"> που ορίστηκε από τ</span><span lang="el-GR">η</span><span lang="el-GR">ν Πρόεδρο του Τριμελούς Συμβουλίου Διεύθυνσης του Εφετείου Πειραι</span><span lang="el-GR">ώς</span><span lang="el-GR">, η από </span><span lang="el-GR">2</span><span lang="el-GR">0.2.2020 </span><span lang="el-GR">έφεση, μετά τον ορισμό νέας δικασίμου, </span><span lang="el-GR">λόγω</span><span lang="el-GR"> τη</span><span lang="el-GR">ς</span><span lang="el-GR"> μη διεξαγωγή</span><span lang="el-GR">ς</span><span lang="el-GR"> της συζήτησής της (έφεσης), κατά τη δικάσιμο της </span><span lang="el-GR">18.</span><span lang="el-GR">3</span><span lang="el-GR">.2021</span><span lang="el-GR">, </span><span lang="el-GR">στην οποία είχε προσδιοριστεί,</span> <span lang="el-GR">εξαιτίας</span> <span lang="el-GR">της προσω-ρινής αναστολής της λειτουργίας των δικαστηρίων, </span><span lang="el-GR">λόγω της</span><span lang="el-GR"> πανδημία</span><span lang="el-GR">ς</span><span lang="el-GR"> του </span><span lang="en-US">COVID</span><span lang="el-GR">. </span></span></span></p>
   <p align="justify"><span style="font-family: Arial, sans-serif"><span style="font-size: medium">ΙΙ. Σύμφωνα με τη διάταξη του άρθρου 524 §3 εδ. α´ του Κ.Πολ.Δ., όπως αντικαταστάθηκε από το άρθρο τρίτο του άρθρου 1 του ν. 4335/2015 (και ισχύει κατά το χρόνο άσκησης της ένδικης έφεσης, ήτοι μετά την 1.1.2016) «Σε περίπτωση ερημοδικίας του εκκαλούντος η έφεση απορρίπτεται». Η απόρριψη δε αυτή της έφεσης του εκκαλούντος, ο οποίος επιμελήθηκε για τη συζήτηση ή κλητεύθηκε νόμιμα κατ’ αυτήν, συντελείται κατ’ ουσίαν, παρά το ότι οι λόγοι της έφεσης στην πραγματικότητα δεν εξετάζονται ως προς το παραδεκτό και τη βασιμότητά τους, ωστόσο θεωρούνται, κατά πλάσμα του νόμου, ότι είναι αβάσιμοι και για την αιτία αυτή, πάντοτε, απορριπτέοι. Και τούτο, διότι το δικαστήριο δεν έχει τη δυνατότητα να εκδώσει αντίθετη απόφαση, δεχόμενο τους λόγους της έφεσης (Ολ.Α.Π. 16/1990 Νο.Β. 1990, σελ. 1337, Α.Π. 1479/2017, Α.Π. 783/2017 και Α.Π. 700/2017 όλες στην Τ.Ν.Π. «ΝΟΜΟΣ»). Εξάλλου, ο εκκαλών με την απουσία του ή τη μη προσήκουσα παράστασή του τεκμαίρεται ότι παραιτείται από την έφεση και αποδέχεται την πρωτόδικη απόφαση (Α.Π. 476/2017 και Α.Π. 268/2016 αμφότερες στην Τ.Ν.Π. «ΝΟΜΟΣ»). </span></span></p>
   <p align="justify"><span style="font-family: Arial, sans-serif"><span style="font-size: medium"><span lang="en-US"> Ι</span><span lang="en-US">I</span><span lang="en-US">Ι</span>. Στην προκείμενη περίπτωση, εισάγεται προς συζήτηση η από <span lang="el-GR">20</span><span lang="el-GR">.2.2020</span> έφεση τ<span lang="el-GR">ης</span> εν μέρει ηττηθ<span lang="el-GR">είσα</span>ς εναγομένης – ……………., στρεφόμενη κατά της οριστικής απόφασης <span lang="el-GR">3665</span>/201<span lang="el-GR">9</span> του Μονομελούς Πρωτοδικείου Πειραι<span lang="el-GR">ώς</span>, που εκδόθηκε, αντιμωλία των διαδίκων, κατά την τακτική διαδικασία και με την οποία <span lang="el-GR">έγινε εν μέρει δεκτή, ως και κατ’ </span> ουσ<span lang="el-GR">ία</span> αβάσιμη, η από <span lang="el-GR">30.7.2018</span> και με αριθμό έκθεσης κατάθεσης ………….<span lang="el-GR">/2018 </span>αγωγή του ……………… Ωστόσο, κατά την εκφώνηση της υπόθεσης από τη σειρά του πινακίου, <span lang="el-GR">η εκκαλούσα </span>δεν εκπροσωπήθηκε από πληρεξούσιο δικηγόρο, αφού εμφανίστηκε η πληρεξούσια δικηγόρος Αθανασία – Νάντια Θεοτοκάτου, η οποία υπέβαλε μόνο αίτημα αναβολής, το οποίο <span lang="el-GR">δεν έγινε δεκτό</span> από το Δικαστήριο (άρθρο 281 παρ. 2 του Κ.Πολ.Δ.). Ε<span lang="el-GR">ξάλλου</span>, <span lang="el-GR">κατά</span> την αρχική δικάσιμο της 18.<span lang="el-GR">3</span>.2021, η συζήτηση της υπόθεσης επισπεύσθηκε από τ<span lang="el-GR">η</span>ν εκκαλού<span lang="el-GR">σ</span>α προς τ<span lang="el-GR">ο</span>ν εφεσίβλητ<span lang="el-GR">ο</span>, όπως προκύπτει από την <span lang="el-GR">από </span><span lang="en-US">24.2</span><span lang="en-US">.2020</span><span lang="el-GR"> επισημείωση του δικαστικού επιμελητή </span><span lang="el-GR">στην περιφέρεια του Εφετείου </span><span lang="el-GR">Πειραι</span><span lang="el-GR">ώς …………</span><span lang="el-GR"> στο δικόγραφο της πιο πάνω έφεσ</span><span lang="el-GR">η</span><span lang="el-GR">ς, </span><span lang="el-GR">αλλά</span> δεν συζητήθηκε, <span lang="el-GR">λόγ</span>ω<span lang="el-GR"> της προσωρινής αναστολής της λειτουργίας των δικαστηρίων, </span><span lang="el-GR">εξαιτίας της πανδημίας του </span><span lang="en-US">COVID</span><span lang="el-GR">. </span><span lang="el-GR">Στη συνέχεια, η συζήτησή της προσδιορίστηκε</span> <span lang="el-GR">αυτεπάγγελτα από το Δικαστήριο, με την πράξη 9</span><span lang="el-GR">5</span><span lang="el-GR">/2021 της Προέδρου Εφετών, που ορ</span><span lang="el-GR">ίστηκε</span><span lang="el-GR"> από την Πρόεδρο του Τριμελούς Συμβουλίου Διεύθυνσης του Εφετείου Πειραι</span><span lang="el-GR">ώς</span><span lang="el-GR">, η εγγραφή δε, της υπόθεσης στο πινάκιο έγινε με πρωτοβουλία του Γραμματέα </span><span lang="el-GR">του Δικαστηρίου</span> <span lang="el-GR">και ισχύει ως κλήτευση όλων των διαδίκων, κατ</span><span lang="el-GR">ά το</span><span lang="el-GR"> άρθρο 21 του ν. 4786/2021. Επομένως, </span><span lang="el-GR">η εκκαλούσα</span><span lang="el-GR"> πρέπει να δικαστεί ερήμην. </span></span></span></p>
   <p align="justify"><span style="font-family: Arial, sans-serif"><span style="font-size: medium"> Ι<span lang="en-US">V</span>. Κατ’ ακολουθίαν των ανωτέρω, σύμφωνα και με όσα αναφέρονται στη μείζονα σκέψη, πρέπει, κατά τη διάταξη του άρθρου 524 <span lang="el-GR">παρ. </span>3 του Κ.Πολ.Δ., να απορριφθεί η έφεση τ<span lang="el-GR">ης</span> εκκαλού<span lang="el-GR">σας</span>, κατ’ ουσίαν. Επιπλέον, πρέπει να ορισθεί παράβολο για την περίπτωση άσκησης ανακοπής ερημοδικίας κατά της παρούσας από τ<span lang="el-GR">η</span>ν ερημοδικαζόμεν<span lang="el-GR">η</span> εκκαλού<span lang="el-GR">σ</span>α (άρθρα 501, 502 παρ. 1 και 505 <span lang="el-GR">παρ. </span>2 του Κ.Πολ.Δ.) και λόγω της ήττας τ<span lang="el-GR">ης</span> τελευταί<span lang="el-GR">ας: </span> α) να διαταχθεί η εισαγωγή στο Δημόσιο Ταμείο του παραβόλου των εκατό (100) ευρώ, που κατατέθηκε από αυτ<span lang="el-GR">ή</span>ν με το ηλεκτρονικό παράβολο με αριθμό <span lang="el-GR">………………..</span> (άρθρο 495 §3Α. περ. β´ του Κ.Πολ.Δ.) και β) να καταδικαστεί στην πληρωμή των δικαστικών εξόδων τ<span lang="el-GR">ου</span> εφεσίβλητ<span lang="el-GR">ου</span>, για τον παρόντα βαθμό δικαιοδοσίας, κατά παραδοχή του σχετικού νόμιμου αιτήματος τ<span lang="el-GR">ου</span> τελευταί<span lang="el-GR">ου</span> (άρθρα 69 <span lang="el-GR">παρ.</span>1, 68 <span lang="el-GR">παρ. </span>1, 63 <span lang="el-GR">παρ.</span>1<span lang="en-US">i </span><span lang="el-GR">περ. α</span> του ν. 4194/2013, 176, 183 και 191 <span lang="el-GR">παρ. </span>2 του Κ.Πολ.Δ.), όπως ορίζεται ειδικότερα στο διατακτικό. </span></span></p>
   <p align="justify"><span style="font-family: Arial, sans-serif"><span style="font-size: medium"><b> </b><b> ΓΙΑ ΤΟΥΣ ΛΟΓΟΥΣ ΑΥΤΟΥΣ</b></span></span></p>
   <p align="justify"><span style="font-family: Arial, sans-serif"><span style="font-size: medium">Δικάζει ερήμην τ<span lang="el-GR">ης</span> εκκαλού<span lang="el-GR">σα</span>ς. </span></span></p>
   <p align="justify"><span style="font-family: Arial, sans-serif"><span style="font-size: medium">Ορίζει το παράβολο στο ποσό των διακοσίων πενήντα (250) ευρώ, για την περίπτωση άσκησης, από τ<span lang="el-GR">η</span>ν εκκαλού<span lang="el-GR">σ</span>α, ανακοπής ερημοδικίας, κατά της απόφασης αυτής. </span></span></p>
   <p align="justify"><span style="font-family: Arial, sans-serif"><span style="font-size: medium">Απορρίπτει την από <span lang="el-GR">20</span><span lang="el-GR">.2.2020</span> και με αριθμό έκθεσης κατάθεσης <span lang="el-GR">……………</span>/2020 έφεση <span lang="el-GR">της ……………….</span>, κατά της οριστικής απόφασης <span lang="el-GR">3665/2019</span> του Μονομελούς Πρωτοδικείου Πειραι<span lang="el-GR">ώς</span>. </span></span></p>
   <p align="justify"><span style="font-family: Arial, sans-serif"><span style="font-size: medium">Διατάσσει την εισαγωγή στο Δημόσιο Ταμείο του κατατεθέντος από τ<span lang="el-GR">η</span>ν εκκαλού<span lang="el-GR">σ</span>α παραβόλου, που αναφέρεται στο σκεπτικό. Και </span></span></p>
   <p align="justify"><span style="font-family: Arial, sans-serif"><span style="font-size: medium">Καταδικάζει τ<span lang="el-GR">η</span>ν εκκαλού<span lang="el-GR">σ</span>α στην πληρωμή των δικαστικών εξόδων τ<span lang="el-GR">ου</span> εφεσίβλητ<span lang="el-GR">ου</span>, για τον παρόντα βαθμό δικαιοδοσίας, τα οποία καθορίζει στο ποσό των <span lang="el-GR">εξ</span>ακοσίων (<span lang="el-GR">600</span>) ευρώ. </span></span></p>
   <p align="justify"><span style="font-family: Arial, sans-serif"><span style="font-size: medium">Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια συνεδρίαση, στο ακροατήριό του, στις <span lang="el-GR">20</span> <span lang="el-GR">Δεκεμβρ</span>ίου 2021, χωρίς την παρουσία των διαδίκων και των πληρεξούσιων δικηγόρων τους. </span></span></p>
   <p align="justify"><span style="font-family: Arial, sans-serif"><span style="font-size: medium"><b>Ο ΔΙΚΑΣΤΗΣ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </b><b> </b><b> Η ΓΡΑΜΜΑΤΕΑΣ </b></span></span></p>
  </div><!-- .entry-content -->
 </article>
</div></div></div></body></html>