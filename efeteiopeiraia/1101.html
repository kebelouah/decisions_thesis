<html><body><h1>Αριθμός απόφασης 65/2019</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=1101<br/><div class="content"><div class="content-inner">
 <article id="post-1101" class="entry entry-single post-1101 post type-post status-publish format-standard hentry category-20 category-18">
  <h1 class="entry-title entry--item h2">Αριθμός απόφασης 65/2019</h1>
  <div class="entry-content entry--item">
   <div class="printomatic pom-small-black " id="id4017" data-print_target="article"></div>
   <p style="text-align: center;"><strong>Αριθμός&nbsp; 65/2019</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center;"><strong>ΝΑΥΤΙΚΟ ΤΜΗΜΑ</strong></p>
   <p>Αποτελούμενο από το Δικαστή, Αθανάσιο Θεοφάνη, Εφέτη, ο οποίος ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα Κ.Δ.</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center;"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <ol start="3">
    <li>Η από 03.01.2018 (γεν. αριθμ. καταθ. …………) έφεση της εναγόμενης και ήδη εκκαλούσας κατά του ενάγοντος και ήδη εφεσίβλητου&nbsp; και της υπ΄ αριθμ. 3858/23.09.2017&nbsp; οριστικής αποφάσεως του Μονομελούς Πρωτοδικείου Πειραιώς – Ναυτικό Τμήμα,&nbsp; που έκρινε κατ΄ αντιμωλίαν των διαδίκων και κατά την ειδική διαδικασία των άρθρων 664 – 676 Κ.Πολ.Δ. την από 17.12.2015 (γεν. αριθμ. καταθ. …………) αγωγή και έκανε αυτή δεκτή εν μέρει, ασκήθηκε σύμφωνα με τους νόμιμους τύπους και εμπρόθεσμα, εφόσον από τα σχετικά της δικογραφίας έγγραφα δεν προκύπτει ότι χώρησε επίδοση της εκκαλούμενης αποφάσεως εκ μέρους κάποιου από τα διάδικα μέρη. Ασκήθηκε, δηλαδή, σύμφωνα με τις διατάξεις των άρθρων 495§§1,2, 496, 499, 500, 511, 513§1 στοιχ. β΄ εδάφ. α΄, 516§1, 517 εδάφ. α΄, 518§2, 520§1 Κ.Πολ.Δ. και 9§2 ν. 4335/2015. Επομένως, πρέπει να γίνει τυπικά δεκτή και να εξεταστούν περαιτέρω, κατά την&nbsp; ειδική διαδικασία των άρθρων 614§1 αριθμ. 3 και 621 – 622 Κ.Πολ.Δ., το παραδεκτό και το βάσιμο των λόγων της (άρθρα 532, 533§1, 591§1 εδάφ. α΄ Κ.Πολ.Δ.).</li>
    <li>Ο ενάγων (………) στην από 17-12-2015 αγωγή του που απηύθηκε στο πρωτοβάθμιο Δικαστήριο (Μονομελές Πρωτοδικείο Πειραιώς – Ναυτικό Τμήμα) ισχυρίστηκε ότι, στις 04.09.2014, στον Πειραιά Ν. Αττικής, ναυτολογήθηκε στο Ε/ – Ο/Γ πλοίο, με το όνομα «Β», πλοιοκτησίας της εναγόμενης ανώνυμης ναυτιλιακής εταιρείας («.»), για να παρέχει για αόριστο χρονικό διάστημα τις υπηρεσίες του στο πλοίο με την ειδικότητα του ναύτη και με τις προβλέψεις εργασίας και αμοιβής της οικείας σ.σ.ν.ε. . Ότι εργάστηκε στο πλοίο έως τις 31.05.2015, οπότε του χορηγήθηκε άδεια αναπαύσεως έως την 01.07.2015 με την προοπτική να επαναυτολογηθεί στο αυτό πλοίο, χωρίς η συμφωνία αυτή να πραγματοποιηθεί. Ότι κατά το χρονικό διάστημα από τις 04.09.2014 έως και τις31.05. 2015, εργαζόμενος στο πλοίο, απασχολιόταν επί 16 ώρες ημερησίως, όλες τις ημέρες της εβδομάδας, πλην όμως λάμβανε ως αντιπαροχή για την υπερωριακή του απασχόληση μέρος μόνο της δικαιούμενης αμοιβής, ήτοι μόνο το ποσό της κατ΄ αποκοπήν αμοιβής που είχε ορίσει η εναγόμενη εταιρεία. Ότι, συνεπώς, τα ληφθέντα από αυτόν χρηματικά ποσά για τις κατωτέρω νόμιμες αιτίες ήσαν μικρότερα των δικαιουμένων διότι δεν συνυπολογιζόταν κατά τον προσδιορισμό τους το χρηματικό ποσό που δικαιούταν πραγματικά ως αντιπαροχή για την παροχή υπερωριακά της εργασίας του. Ότι οι διαφορές μεταξύ των καταβλητέων και καταβληθέντων ποσών για τις αντίστοιχες νόμιμες αιτίες είναι τα εξής: 1. Για την παροχή υπερωριακής εργασίας κατά τις καθημερινές, τις Κυριακές, τα Σάββατα και τις αργίες ποσό 15.416,61€, 2. για συμμετοχή του σε πλόες εξπρές&nbsp; ποσό 1.479,14€ και 3. για τα επιδόματα εορτών της ένδικης χρονικής περιόδου (επίδομα Χριστουγέννων 2014, επίδομα Πάσχα 2015, επίδομα Χριστουγέννων 2015) ποσό 6.379,31€. Ότι, επιπλέον, η εναγομένη εταιρεία του οφείλει ποσό 3.765,60€ ως αποζημίωση απολύσεως για τον λόγο ότι η μη επαναυτολόγησή του στο ένδικο πλοίο, καίτοι το ζήτησε, ισοδυναμεί με καταγγελία της συμβάσεως ναυτικής εργασίας του από τον πλοίαρχο του πλοίου χωρίς παράπτωμά του. Ότι η εναγομένη εταιρεία δεν στέργει στην καταβολή του οφειλόμενου συνολικού ποσού των 27.041,36€ (15.416,61€ + 1.479,14€ + 6.379,31€ + 3.765,60€) και, για τον λόγο αυτό, πρέπει να υποχρεωθεί με την έκδοση δικαστικής αποφάσεως. Ζήτησε δε να γίνει δεκτή η αγωγή του ως παραδεκτή, νόμιμη και κατ΄ ουσίαν βάσιμη, να υποχρεωθεί η εναγόμενη εταιρεία να του καταβάλει ποσό 27.041,36€ νομιμοτόκως από τις 31.05.2015, άλλως από της επιδόσεως της αγωγής,&nbsp; και, τέλος, να επιβληθούν τα δικαστικά έξοδα εις βάρος της αντιδίκου του.</li>
   </ol>
   <ul>
    <li>Το πρωτοβάθμιο Δικαστήριο (Μονομελές Πρωτοδικείο Πειραιώς – Ναυτικό Τμήμα), με την εκκαλούμενη απόφασή του (υπ΄ αριθμ. 3858/23.08.2017), δέχθηκε την αγωγή ως παραδεκτή,&nbsp; νόμιμη και εν μέρει κατ΄ ουσίαν βάσιμη, υποχρέωσε την εναγομένη εταιρεία να καταβάλει στον ενάγοντα ποσό 11.181,49€ νομιμοτόκως κατά τις σ΄ αυτή διακρίσεις και επέβαλε εις βάρος της εναγόμενης εταιρείας τα δικαστικά έξοδα το ύψος των οποίων όρισε στο ποσό των 180,00€.</li>
   </ul>
   <ol start="3">
    <li>Κατά της ως άνω κρινάσης αποφάσεως του πρωτοβάθμιου Δικαστηρίου παραπονείται με την από 03.01.2018 έφεσή της η εναγόμενη εταιρεία. Ειδικότερα, με την έφεσή της, που διαρθρώνεται σε τρεις λόγους εφέσεως παραπονείται για την εκτίμηση του εισφερθέντος ενώπιον του πρωτοβάθμιου Δικαστηρίου&nbsp; αποδεικτικού υλικού την οποία (εκτίμηση) αξιολογεί ως εσφαλμένη. Ζητεί δε την τυπική και κατ΄ ουσίαν παραδοχή της εφέσεώς της, την εξαφάνιση της εκκαλούμενης αποφάσεως,&nbsp; την διακράτηση της υποθέσεως από το Δικαστήριο τούτο, την αναδίκαση της αγωγής, την απόρριψη αυτής και την επιβολή των δικαστικών εξόδων αμφοτέρων των βαθμών δικαιοδοσίας εις βάρος του αντιδίκου της.</li>
    <li>Από την ένορκη κατάθεση του μάρτυρα ανταποδείξεως ………., που εξετάστηκε στο ακροατήριο του πρωτοβάθμιου Δικαστηρίου και του οποίου η κατάθεση περιέχεται στην έκθεση απομαγνητοφωνημένων πρακτικών, τις ένορκες καταθέσεις των μαρτύρων αποδείξεως …………. ενώπιον των συμβολαιογράφων ………… και …….., αφού τηρήθηκε η νόμιμη προδικασία (βλ. τις προσκομιζόμενες με νόμιμη επίκληση με στοιχεία ………εκθέσεις επιδόσεως των δικαστικών επιμελητών του Εφετείου Πειραιώς ………), συνταγεισών των υπ΄ αριθμ. ………. ένορκων βεβαιώσεων και από το σύνολο, όλων ανεξαιρέτως, των εγγράφων, που προσκομίζονται με νόμιμη επίκληση είτε προς άμεση απόδειξη είτε για την συναγωγή δικαστικών τεκμηρίων, αποδεικνύονται τα ακόλουθα αμφισβητούμενα πραγματικά περιστατικά που ασκούν ουσιώδη επιρροή στην έκβαση της δίκης: Ο ενάγων, Έλληνας απογεγραμμένος ναυτικός, με αριθμό μητρώου ……. της ….. Ναυτικής Περιφέρειας, ναυτολογήθηκε στον Πειραιά, στις 04.09.2014, με την ειδικότητα του ναύτη, στο Ε/Γ – Ο/Γ πλοίο με το όνομα «Β», νηολογίου Πειραιώς, κ.ο.χ. 5650, με Δ.Δ.Σ. …., πλοιοκτησίας της εναγόμενης, με την συμφωνία να παρέχει τις υπηρεσίες του στο προαναφερόμενο πλοίο για αόριστο χρονικό διάστημα, αμειβόμενος με τις προβλεπόμενες από την ισχύουσα οικεία σ.σ.ν.ε.. Μετά την ναυτολόγησή του ο ενάγων υπηρέτησε στο πλοίο με την προαναφερθείσα ειδικότητά του έως και τις 03.12.2014 οπότε απολύθηκε στο λιμάνι του Πειραιώς λόγω αντικαταστάσεως του ναυτολογίου και μεταφοράς σε νέο, επαναυτολογήθηκε αυθημερόν (03.12.2014) και συνέχισε να υπηρετεί στο πλοίο έως και τις 31.05.2015 οπότε απολύθηκε λόγω λήψεως άδειας διάρκειας ενός μήνα χωρίς να επαναυτολογηθεί έκτοτε. Κατά την χρονική περίοδο κατά την οποία ο ενάγων υπηρέτησε στο προαναφερόμενο πλοίο αυτό (πλοίο) διενεργούσε πλόες στις ακόλουθες ακτοπλοϊκές γραμμές: <u>Α. Από τις 04.09.2014 έως και τις 20.09.2014</u> Το πλοίο κάθε ημέρα απέπλεε την 07:30 ώρα από τον Πειραιά, κατέπλεε στην Σύρο την&nbsp; 11:35 ώρα, απέπλεε από την Σύρο την&nbsp; 11:50 ώρα, κατέπλεε στην Τήνο την&nbsp; 12:30 ώρα, απέπλεε από την Τήνο την&nbsp; 12:45 ώρα, κατέπλεε στην Μύκονο την 13:15 ώρα, απέπλεε από την Μύκονο την&nbsp; 14:15 ώρα, κατέπλεε στην Τήνο την&nbsp; 14:45 ώρα, απέπλεε από την Τήνο την&nbsp; 15:00 ώρα, κατέπλεε στην Σύρο την 15:40 ώρα, απέπλεε από την Σύρο την&nbsp; 16:00 ώρα και κατέπλεε στον Πειραιά την&nbsp; 20:00 ώρα. <u>Β. Από τις 21.09.2014 έως και τις 31.10.2014, από την 01.04.2015 έως και τις 19.04.2015 και από τις 26.05.2015 έως και τις 31.05.2015</u> Το πλοίο κάθε Δευτέρα και Τετάρτη απέπλεε από την Ηρακλειά την 00:50 ώρα, απέπλεε από την Ηρακλειά την 01:05 ώρα, κατέπλεε στην Σχοινούσα την 01:10 ώρα, απέπλεε από την Σχοινούσα την 01:25 ώρα, κατέπλεε στο Κουφονήσι την 01:55 ώρα, απέπλεε από το Κουφονήσι την 02:10 ώρα, κατέπλεε στα Κατάπολα την 02:50 ώρα, απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:25 ώρα, απέπλεε την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22;00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Τρίτη και Πέμπτη το πλοίο το πλοίο κατέπλεε στην Δονούσα την 00:15 ώρα, απέπλεε από την Δονούσα την 00:30 ώρα, κατέπλεε στην Αιγιάλη την 01:10 ώρα, απέπλεε από την Αιγιάλη την 01:25 ώρα, κατέπλεε στην Αστυπάλαια την 02:50 ώρα, απέπλεε από την Αστυπάλαια την 05:15 ώρα, κατέπλεε στην Αιγιάλη την 06:40 ώρα, απέπλεε από την Αιγιάλη την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Κάθε Παρασκευή το πλοίο κατέπλεε στην Δονούσα την 01:15 ώρα, απέπλεε από την Δονούσα την 01:20 ώρα, κατέπλεε στην Αιγιάλη την 02:00 ώρα, απέπλεε από την Αιγιάλη την 02:15 ώρα, κατέπλεε στην Αστυπάλαια την 03:40 ώρα, απέπλεε από την Αστυπάλαια την 05:15 ώρα, κατέπλεε στην Αιγιάλη την 06:40 ώρα, απέπλεε από την Αιγιάλη την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Σάββατο το πλοίο κατέπλεε στην Ηρακλειά την 00:01 ώρα, απέπλεε από την Ηρακλειά την 00:15 ώρα, κατέπλεε στην Σχοινούσα την 00:20 ώρα, απέπλεε από την Σχοινούσα την 00:35 ώρα, κατέπλεε στο Κουφονήσι την 01:55 ώρα, απέπλεε από το Κουφονήσι την 02:10 ώρα, κατέπλεε στα Κατάπολα την 02:50 ώρα, απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:45 ώρα, απέπλεε από την Ηρακλειά την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Και κάθε Κυριακή το πλοίο κατέπλεε στην Θήρα την 01:15 ώρα, απέπλεε από την Θήρα την 07:00 ώρα, κατέπλεε στην Νάξο την 09:10 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Σημειώνεται ότι στις 11.04.2015, ημέρα Σάββατο, το πλοίο απέπλευσε από τον Πειραιά την 17:30 ώρα, κατέπλευσε στην Σύρο την 21:10 ώρα, απέπλευσε από την Σύρο την 21:25 ώρα, κατέπλευσε στην Πάρο την 22:30 ώρα, απέπλευσε από την Πάρο την 22:50 ώρα, κατέπλευσε στην Νάξο την 23:35 ώρα, απέπλευσε από την Νάξο την 23:55 ώρα, κατέπλευσε στην Ηρακλειά την 00:50 ώρα, απέπλευσε από την Ηρακλειά την 01:50 ώρα, κατέπλευσε στην Σχοινούσα την 01:10 ώρα, απέπλευσε από την Σχοινούσα την 01:25 ώρα, κατέπλευσε στο Κουφονήσι την 01:55 ώρα, απέπλευσε από το Κουφονήσι την 02:10 ώρα, κατέπλευσε στα Κατάπολα την 02:20 ώρα και κατέπλευσε από τα Κατάπολα την 06:00 ώρα. <u>Γ. Από την 01.11.2014 έως και τις 31.03.2015</u> Κάθε Δευτέρα και Τετάρτη το πλοίο κατέπλεε στην Ηρακλειά την 00:50 ώρα, απέπλεε από την Ηρακλειά την 01:05 ώρα, κατέπλεε στην Σχοινούσα την 01:10 ώρα, απέπλεε από την Σχοινούσα την 01:25 ώρα, κατέπλεε στο Κουφονήσι την 01:55 ώρα, απέπλεε από το Κουφονήσι την 02:10 ώρα, κατέπλεε στα Κατάπολα την 02:50 ώρα, απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:45 ώρα, απέπλεε από την Ηρακλειά την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Τρίτη και Πέμπτη το πλοίο κατέπλεε στην Δονούσα την 00:15 ώρα, απέπλεε από την Δονούσα την 00:30 ώρα, κατέπλεε στην Αιγιάλη την 01:10 ώρα, απέπλεε από την Αιγιάλη την 01:25 ώρα, κατέπλεε στην Αστυπάλαια την 02:50 ώρα, απέπλεε από την Αστυπάλαια την 05:15 ώρα, κατέπλεε στην Αιγιάλη την 06:40 ώρα, απέπλεε από την Αιγιάλη την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Κάθε Παρασκευή το πλοίο κατέπλεε στην Δονούσα την 01:05 ώρα, απέπλεε από την Δονούσα την 01:20 ώρα, κατέπλεε στην Αιγιάλη την 02:00 ώρα, απέπλεε από την Αιγιάλη την 02:15 ώρα, κατέπλεε στην Αστυπάλαια την 03:40 ώρα, απέπλεε από την Αστυπάλαια την 05:15 ώρα, κατέπλεε στην Αιγιάλη την 06:40 ώρα, απέπλεε από την Αιγιάλη την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09;30 ώρα, κατέπλεε στην Πάρο την 10:15 ώρα, απέπλεε από την Νάξο την 10:45 ώρα, κατέπλεε στον Πειραιά την 15;00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Σάββατο το πλοίο κατέπλεε στην Ηρακλειά την 00:01 ώρα, απέπλεε από την Ηρακλειά την 00:15 ώρα, κατέπλεε στην Σχοινούσα την 00;20 ώρα, απέπλεε από την Σχοινούσα την 00:35 ώρα, κατέπλεε στο Κουφονήσι την 01:05 ώρα, απέπλεε από το Κουφονήσι την 01:20 ώρα και κατέπλεε στα Κατάπολα την 02:00 ώρα. Και κάθε Κυριακή το πλοίο απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:45 ώρα, απέπλεε από την Ηρακλειά την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο&nbsp; την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Σημειώνεται ότι εντός της ανωτέρω χρονικής περιόδου το πλοίο στις 24.12.2014, μετά τον κατάπλου του στον Πειραιά, δεν εκτέλεσε άλλον πλου, στις 25.12.2014 το πλοίο δεν εκτέλεσε πλου, στις 26.12.2014 το πλοίο απέπλευσε την 17:30 ώρα από τον Πειραιά και εκτέλεσε πλόες σύμφωνα με το προαναφερθέν πρόγραμμα πλόων του, στις 31.12.2014 το πλοίο, μετά τον κατάπλου του στον Πειραιά, δεν εκτέλεσε πλου, την 01.01.2015 το πλοίο δεν εκτέλεσε πλου, στις 02.01.2015 το πλοίο απέπλευσε την 17:30 ώρα και εκτέλεσε πλόες σύμφωνα με το προαναφερθέν πρόγραμμα πλόων του και την Κυριακή, 25.01.2015, το πλοίο απέπλευσε από τα Κατάπολα την 08:00 ώρα, κατέπλευσε στο Κουφονήσι την 08:40 ώρα, απέπλευσε από το Κουφονήσι την 08:50 ώρα, κατέπλευσε στην Σχοινούσα την 09:20 ώρα, απέπλευσε από την Σχοινούσα την 09:30 ώρα, κατέπλευσε στην Ηρακλειά την 09:35 ώρα, απέπλευσε από την Ηρακλειά την 09:45 ώρα, κατέπλευσε στην Νάξο την 10:45 ώρα, απέπλευσε από την Νάξο την 10:55 ώρα, κατέπλευσε στην Πάρο την 11:40 ώρα, απέπλευσε από την Πάρο την 11:55 ώρα, κατέπλευσε στον Πειραιά την 16:15 ώρα, απέπλευσε από τον Πειραιά την 19:00 ώρα, κατέπλευσε στην Σύρο την 22:40 ώρα, απέπλευσε από την Σύρο την 22:55 ώρα, κατέπλευσε στην Πάρο την 00:01 ώρα, απέπλευσε από την Πάρο την 00:20 ώρα, κατέπλευσε στην Νάξο την 01:05 ώρα, απέπλευσε από την Νάξο την 01:25 ώρα, κατέπλευσε στην Ηρακλειά την 02:20 ώρα, απέπλευσε από την Ηρακλειά την 02:35 ώρα, κατέπλευσε στην Σχοινούσα την 02:40 ώρα, απέπλευσε από την Σχοινούσα την 02:55 ώρα, κατέπλευσε στο Κουφονήσι την 03:25 ώρα, απέπλευσε από το Κουφονήσι την 03:40 ώρα και κατέπλευσε στα Κατάπολα την 04:20 ώρα. <u>Δ. Από τις 20.04.2015 έως και τις 25.05.2015</u> Κάθε Δευτέρα και Τετάρτη το πλοίο κατέπλεε στην Ηρακλειά την 00:50 ώρα, απέπλεε από την Ηρακλειά την 01:05 ώρα, κατέπλεε στην Σχοινούσα την 01:10 ώρα, απέπλεε από την Σχοινούσα την 01:25 ώρα, κατέπλεε στο Κουφονήσι την 01:55 ώρα, απέπλεε από το Κουφονήσι την 02:10 ώρα, κατέπλεε στα Κατάπολα την 02:50 ώρα, απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:45 ώρα, απέπλεε από την Ηρακλειά την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Τρίτη και Πέμπτη το πλοίο κατέπλεε στην Δονούσα την 00:15 ώρα, απέπλεε από την Δονούσα την 00:30 ώρα, κατέπλεε στα Κατάπολα την 01:10 ώρα, απέπλεε από τα Κατάπολα την 01:25 ώρα, κατέπλεε στην Αστυπάλαια την 02:50 ώρα, απέπλεε από την Αστυπάλαια την 05:15 ώρα, κατέπλεε στα Κατάπολα την 06:40 ώρα, απέπλεε από τα Κατάπολα την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Κάθε Παρασκευή το πλοίο κατέπλεε στην Δονούσα την 01:05 ώρα, απέπλεε από την Δονούσα την 01:20 ώρα, κατέπλεε στα Κατάπολα την 02:00 ώρα, απέπλεε από τα Κατάπολα την 02:15 ώρα, κατέπλεε στην Αστυπάλαια την 03:40 ώρα, απέπλεε από την Αστυπάλαια την 05:15 ώρα, κατέπλεε στα Κατάπολα την 06:40 ώρα, απέπλεε από τα Κατάπολα την 06:55 ώρα, κατέπλεε στην Δονούσα την 07:35 ώρα, απέπλεε από την Δονούσα την 07:50 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 21:45 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Κάθε Σάββατο το πλοίο κατέπλεε στην Ηρακλειά την 00:01 ώρα, απέπλεε από την Ηρακλειά την 00:15 ώρα, κατέπλεε στην Σχοινούσα την 00:20 ώρα, απέπλεε από την Δονούσα την 00:35 ώρα, κατέπλεε στο Κουφονήσι την 01.15 ώρα, απέπλεε από το Κουφονήσι την 01:20 ώρα, κατέπλεε στα Κατάπολα την 02:00 ώρα, απέπλεε από τα Κατάπολα την 06:00 ώρα, κατέπλεε στο Κουφονήσι την 06:40 ώρα, απέπλεε από το Κουφονήσι την 06:55 ώρα, κατέπλεε στην Σχοινούσα την 07:25 ώρα, απέπλεε από την Σχοινούσα την 07:40 ώρα, κατέπλεε στην Ηρακλειά την 07:45 ώρα, απέπλεε από την Ηρακλειά την 08:00 ώρα, κατέπλεε στην Νάξο την 09:00 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Πάρο την 21:45 ώρα, απέπλεε από την Πάρο την 22:00 ώρα, κατέπλεε στην Νάξο την 22:45 ώρα και απέπλεε από την Νάξο την 23:05 ώρα. Και κάθε Κυριακή το πλοίο κατέπλεε στην Θήρα την 01:15 ώρα, απέπλεε από την Θήρα την 07:00 ώρα, κατέπλεε στην Νάξο την 09:10 ώρα, απέπλεε από την Νάξο την 09:30 ώρα, κατέπλεε στην Πάρο την 10:15 ώρα, απέπλεε από την Πάρο την 10:45 ώρα, κατέπλεε στον Πειραιά την 15:00 ώρα, απέπλεε από τον Πειραιά την 17:30 ώρα, κατέπλεε στην Σύρο την 21:10 ώρα, απέπλεε από την Σύρο την 21:25 ώρα, κατέπλεε στην Πάρο την 22:30 ώρα, απέπλεε από την Πάρο την 22:50 ώρα, κατέπλεε στην Νάξο την 23:35 ώρα και απέπλεε από την Νάξο την 23:55 ώρα. Περαιτέρω από τα προμνημονευόμενα αποδεικτικά μέσα αποδεικνύεται ότι ο ενάγων κατά την διάρκεια της ναυτολογήσεώς του στο ένδικο πλοίο εκτελώντας τις εργασίες που ανήκαν στην ειδικότητά του και του ανέθετε ο λοστρόμος του πλοίου παρείχε τις υπηρεσίες του για τρεις εβδομάδες κάθε μήνα μαζί με άλλο ναύτη σε δύο τετράωρες βάρδιες εντός του εικοσιτετραώρου σε φυλακές στην γέφυρα του πλοίου ενώ για μια εβδομάδα κάθε μήνα απασχολιόταν ως ημερεργάτης (ντεϊμάνης – dayman) με δύο ακόμη ναύτες σε γενικές εργασίες από την 06:00 ώρα έως την 18:00 ώρα. Όμως, προς κάλυψη των ποικίλων λειτουργικών αναγκών του πλοίου κατά την εκτέλεση των πλόων που προαναφέρονται εργαζόταν κατά τον κατάπλου και κατά τον απόπλου του πλοίου από κάθε λιμάνι. Συγκεκριμένα εργαζόταν, ακόμη και όταν δεν απασχολιόταν σε βάρδια, στην πρόσδεση του πλοίου, στην φορτοεκφόρτωση των οχημάτων και στην απόδεση του πλοίου σε όλα τα λιμάνια που αυτό (πλοίο) προσήγγιζε, γεγονός που απαιτούσε αφενός μεν ετοιμότητά του για μισή ώρα πριν τον κατάπλου αφετέρου εργασία που συνεχιζόταν για μισή και πλέον ώρα μετά τον απόπλου από κάθε λιμάνι. Επιπροσθέτως, μετά τον κατάπλου του πλοίου στον Πειραιά, ο ενάγων μαζί με τα λοιπά μέλη του κατώτερου πληρώματος απασχολιόταν&nbsp; στο πλύσιμο και στον γενικό καθαρισμό όλων των χώρων (γκαράζ, καταστρώματα, εξωτερικοί διάδρομοι κτλ) του πλοίου ενώ επί ένα δίωρο πριν τον απόπλου συμμετείχε στην φόρτωση των οχημάτων. Ενόψει των ανωτέρω, η καθημερινή διάρκεια της απασχολήσεως του ενάγοντος δεν είχε προκαθορισμένη διάρκεια εφόσον αυτή (καθημερινή απασχόληση) συνδεόταν με την φύση της ναυτικής αποστολής του πλοίου και τις ιδιαίτερες ανάγκες της συγκεκριμένης ακτοπλοϊκής γραμμής που εξυπηρετούσε. Αποδεικνύεται, όμως, ότι, για να ανταποκριθεί ο ενάγων στα ανατιθέμενα σ΄ αυτόν καθήκοντα από τον άμεσο προϊστάμενό του, που εκτελούσε εντολές του πλοιάρχου του πλοίου, εργαζόταν πέρα από το νόμιμο ωράριό του, γεγονός άλλωστε που συνομολογείται από την εναγόμενη πλοιοκτήτρια, η οποία του κατέβαλε σταθερά χρηματικά ποσά για «αμοιβή υπερωριών» και για απασχόληση κατά τα «Σάββατα και αργίες». Ανακύπτει, ωστόσο, αμφισβήτηση εκ μέρους της εναγόμενης για την διάρκεια της επικαλούμενης από τον ενάγοντα υπερωριακής απασχολήσεως και την δικαιούμενη εξ αυτής αμοιβή αυτού για την οποία αυτή (εναγόμενη πλοιοκτήτρια) ισχυρίζεται ότι καλύπτεται πλήρως από τα καταβληθέντα εκ μέρους της προς τον ενάγοντα χρηματικά ποσά. Με βάση τα προαναφερόμενα και ιδίως ενόψει: α. Των συνθηκών και περιστάσεων που επικρατούσαν στο ένδικο πλοίο, το οποίο ήταν ενταγμένο στις ακτοπλοϊκές γραμμές που προαναφέρονται, με τις ανωτέρω προσεγγίσεις σε πληθώρα λιμανιών, β. της καταβολής σταθερά κάθε μήνα χρηματικών ποσών για αμοιβή υπερωριακής εργασίας τόσο κατά τις καθημερινές όσο και τα Σάββατα και τις αργίες, γ. της φύσεως και του αντικείμενου της απασχολήσεως του ενάγοντος και δ. του γεγονότος ότι το ένδικο πλοίο είχε πλήρη σύνθεση πληρώματος και συγκεκριμένα υπηρετούσαν σ΄ αυτό ένας ναύκληρος, ένας υποναύκληρος, εννιά ναύτες και δύο ναυτόπαιδες, υπήρξε ανάγκη, προς εξυπηρέτηση των αναγκών που προκαλούνταν από τις προπεριγραφόμενες συνθήκες λειτουργίας του πλοίου, ο ενάγων να εργάζεται κατά τις καθημερινές και τις Κυριακές επί πέντε ώρες πέραν του νόμιμου ωραρίου του και επί δεκατρείς ώρες κατά τα Σάββατα και τις αργίες. Σημειώνεται ότι η υπηρεσία που εκτελούσε ο ενάγων κατά την πρόσδεση και την απόδεση του πλοίου σε όλους τους λιμένες στους οποίους προσήγγιζε το πλοίο όχι μόνο κατά την εκτέλεση προγραμματισμένης βάρδιας, όπως η εναγόμενη ισχυρίζεται, ναι μεν, σύμφωνα με την πρόβλεψη του άρθρου 137 του β. δ. 683 της 04.09/04.10.1960 (Φ.Ε.Κ.&nbsp; Α΄ 158) «Περί εγκρίσεως και θέσεως εις εφαρμογήν κανονισμού εσωτερικής υπηρεσίας επί Ελληνικών επιβατηγών πλοίων πεντακοσίων κ.ο.χ. και άνω», δεν συνιστά υπερωριακή απασχόληση, πλην όμως, σύμφωνα με το άρθρο 13§1 της από 08.04.2014 Συλλογικής Συμβάσεως Εργασίας Πληρωμάτων Ακτοπλοϊκών Πλοίων, έτους 2014, που κυρώθηκε με την υπ΄ αριθμ. 3525.1.5/01/13.06.2014 απόφαση του Υπουργού Ναυτιλίας και Αιγαίου (Φ.Ε.Κ.&nbsp; Β΄ 1664/24.06.2014), που, ως ειδικότερη ρύθμιση, κατισχύει του προαναφερόμενου άρθρου του β. δ. 683/1960, προβλέπεται δικαίωμα λήψεως υπερωριακής αμοιβής για την συμμετοχή στην εκτέλεση των εργασιών αυτών. Το γεγονός, εξάλλου, ότι το ως άνω πλοίο κατά τα ένδικα χρονικά διαστήματα ταξίδευε με πλήρη σύνθεση πληρώματος δεν είναι δυνατό να αναιρέσει την ανωτέρω κρίση του Δικαστηρίου τούτου σχετικά με την παροχή εκ μέρους του ενάγοντος υπερωριακής εργασίας, δεδομένου ότι η σύμφωνα με τα άρθρα 87, 88 και 89 ν. δ. 187 της 01/03.10.1973 (Φ.Ε.Κ.&nbsp; Α΄ 261) «Περί Κώδικος Δημοσίου Ναυτικού Δικαίου» πληρότητα ως προς την σύνθεση του πληρώματος του πλοίου αποσκοπεί πρωτίστως στην ασφαλή εκτέλεση των πλόων του&nbsp; και όχι στην κάλυψη όλων των αναγκών λειτουργίας αυτού (πλοίου) με αποτέλεσμα την ανυπαρξία ανάγκης παροχής υπερωριακής εργασίας (Μον. Ε.Π. 315/2015, 138/2014 δημοσιευμένες στην τράπεζα νομικών πληροφοριών Νόμος), ενώ τα γεγονότα ότι η προσφερόμενη από τον ενάγοντα υπερωριακή εργασία δεν αναγραφόταν στο βιβλίο υπερωριών και ιδιαίτερων αμοιβών του πληρώματος, το οποίο τηρούσε επί του πλοίου η εναγόμενη, δια του προεστημένου μέλους του πληρώματος του πλοίου, σύμφωνα με τις προβλέψεις των άρθρων 107 β. δ. 683/1960 και 19 της προαναφερόμενης σ.σ.ν.ε., και ο ενάγων έθετε την υπογραφή του στο εν λόγω βιβλίο χωρίς να σημειώνει επιφύλαξη υπέρ των δικαιωμάτων του, δεν μπορούν να αποτελέσουν δικαστικό τεκμήριο εις βάρος των συναφών αντίθετων ισχυρισμών του (Μον. Ε. Π. 496/2015 αδημοσίευτη στον νομικό τύπο). Όμως και η άνευ επιφυλάξεων υπογραφή του ενάγοντος στις συντασσόμενες μισθοδοτικές καταστάσεις του πληρώματος του πλοίου δεν ενέχει, χωρίς άλλο, παραίτηση αυτού από τα νόμιμα δικαιώματά του. Σε κάθε περίπτωση και εάν ήθελε γίνει δεκτό ότι η ανεπιφύλακτη υπογραφή από τον ενάγοντα των δελτίων μισθοδοσίας αυτού, των μισθοδοτικών καταστάσεων και του βιβλίου υπερωριών ενέχει παραίτηση αυτού από τις επίδικες αξιώσεις του από την προσφορά της εργασίας του, η παραίτηση αυτή δεν έχει νόμιμη επιρροή, αφού κάθε παραίτηση του εργαζόμενου από τα νόμιμα δικαιώματά του που πηγάζουν είτε από τον νόμο είτε από συλλογικές συμβάσεις εργασίας και καθορίζουν τα κατώτατα όρια προστασίας, έστω και αν αυτή (η παραίτηση) έλαβε χώρα μετά την λύση της συμβάσεως εργασίας (Α.Π. 1635/2012, Μον. Ε.Π. 50/2016, 6/2016 δημοσιευμένες στην τράπεζα νομικών πληροφοριών Νόμος). Συνεπώς, το πρωτοβάθμιο Δικαστήριο το οποίο με την εκκαλούμενη απόφαση έκρινε ότι ο ενάγων παρείχε υπερωριακή εργασία διάρκειας πέντε ωρών κατά τις καθημερινές και τις Κυριακές και δεκατριών ωρών κατά τα Σάββατα και τις αργίες δεν έσφαλε και ορθά τις ενώπιον αυτού προσκομισθείσες αποδείξεις εκτίμησε. Επομένως, ο παραδεκτά προβληθείς πρώτος λόγος της ένδικης εφέσεως πρέπει να απορριφθεί ως αβάσιμος. Ακολούθως, πρέπει οι, επίσης παραδεκτά προβληθέντες, δεύτερος και τρίτος λόγοι εφέσεως να απορριφθούν επίσης ως αβάσιμοι, εφόσον την παραδοχή τους κατ΄ ουσίαν προϋποθέτει&nbsp; η παραδοχή του πρώτου λόγου εφέσεως και η συνακόλουθη κρίση του Δικαστηρίου τούτου ότι ο ενάγων δεν παρείχε υπερωριακά εργασία κατά την διάρκεια της ναυτολογήσεώς του στο ένδικο πλοίο ή, τουλάχιστον, παρείχε υπερωριακά εργασία μικρότερης διάρκειας. Μετά από αυτά πρέπει η έφεση να απορριφθεί στο σύνολό της κατ΄ ουσίαν.</li>
    <li>Τα δικαστικά έξοδα του παρόντος βαθμού δικαιοδοσίας πρέπει, κατά παραδοχή σχετικού αιτήματος του νικώντος εφεσίβλητου, να επιβληθούν εις βάρος της ηττώμενης, λόγω της απορρίψεως της εφέσεώς της, εκκαλούσας, σύμφωνα με τις προβλέψεις των άρθρων 183, 176 εδάφ. α΄, 189§1, 191§2, 591§1 εδάφ. α΄ Κ.Πολ.Δ., 57§1, 58§§ 1, 4 στοιχ. α΄, 68§1, 63§1 στοιχ. i περ. α΄, 69§1 και Παραρτήματος Ι ν. 4194/2013, κατά τα στο διατακτικό ειδικότερα διαλαμβανόμενα.</li>
   </ol>
   <p><strong>Γ&nbsp; Ι &nbsp;Α&nbsp;&nbsp;&nbsp;&nbsp; Τ&nbsp; Ο&nbsp; Υ&nbsp; Σ&nbsp;&nbsp;&nbsp;&nbsp; Λ&nbsp; Ο&nbsp; Γ&nbsp; Ο&nbsp; Υ&nbsp; Σ&nbsp;&nbsp;&nbsp;&nbsp; Α&nbsp; Υ&nbsp; Τ&nbsp; Ο&nbsp; Υ&nbsp; Σ</strong></p>
   <p>Δικάζει κατ΄ αντιμωλίαν των διαδίκων.</p>
   <p>Δέχεται τυπικά και απορρίπτει κατ΄ ουσίαν την από 03.01.2018 (γεν. αριθμ. καταθ. ………..) έφεση κατά της υπ΄ αριθμ. 3858/23.08.2017 οριστικής αποφάσεως του Μονομελούς Πρωτοδικείου Πειραιώς – Ναυτικό Τμήμα. Και</p>
   <p>Καταδικάζει την εκκαλούσα στην πληρωμή των δικαστικών εξόδων του εφεσίβλητου καθορίζει δε το ποσό αυτών σε επτακόσια ευρώ (700,00€).</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;30 </strong><strong>I</strong><strong>ανουαρίου 2019</strong>, χωρίς την παρουσία των διαδίκων και των πληρεξουσίων τους δικηγόρων.</p>
   <p><strong>Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>