<html><body><h1>Αριθμός Απόφασης 86/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=4822<br/><div class="content"><div class="content-inner">
 <article id="post-4822" class="entry entry-single post-4822 post type-post status-publish format-standard hentry category-24 category-18">
  <h1 class="entry-title entry--item h2">Αριθμός Απόφασης 86/2020</h1>
  <div class="entry-content entry--item">
   <div class="printomatic pom-small-black " id="id3676" data-print_target="article"></div>
   <p style="text-align: center;"><strong>Αριθμός&nbsp; </strong><strong>86</strong><strong>/2020</strong></p>
   <p style="text-align: center;"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τη Δικαστή Σοφία Καλούδη, Εφέτη, η οποία ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; &nbsp;Ε.Τ..</p>
   <p style="text-align: center;"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center;"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>&nbsp;Από την υπ’ αριθ. …/16-10-2019 έκθεση επιδόσεως του δικαστικού επιμελητή στο Εφετείο Αθηνών, ………, που με επίκληση προσκομίζει ο εφεσίβλητος, προκύπτει ότι αντίγραφο της υπό κρίση εφέσεως&nbsp; κατά της υπ’ αριθ.876/2019&nbsp; οριστικής αποφάσεως του Μονομελούς Πρωτοδικείου Πειραιώς, με πράξη ορισμού δικασίμου και κλήση για συζήτηση για&nbsp; την αναφερομένη στην αρχή δικάσιμο, επιδόθηκε νομότυπα και εμπρόθεσμα στην εκκαλούσα. Ωστόσο, κατά την εκφώνηση της υποθέσεως από τη σειρά του πινακίου, αυτή δεν παραστάθηκε . Ως εκ τούτου πρέπει να ερήμην και να απορριφθεί η έφεση&nbsp; ως ανυποστήρικτη χωρίς να επακολουθήσει περαιτέρω έρευνα (αρθ. 272 παρ. 2, 271 παρ. 1, 2 σε συνδυασμό με 524 παρ. 1 ΚΠολΔ). Τέλος, πρέπει&nbsp; να οριστεί παράβολο ερημοδικίας (αρθ 505 παρ. 2 ΚΠολΔ) και να επιβληθούν τα έξοδα του εφεσίβλητου, για τον παρόντα βαθμό δικαιοδοσίας, σε βάρος της, καθώς και να διαταχθεί η εισαγωγή στο δημόσιο ταμείο του παράβολου των 100 ευρώ, που κατατέθηκε υπέρ του Ελληνικού Δημοσίου κατά την άσκησή της (άρθρο 495 παρ. 4 ΚΠολΔ).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην της&nbsp; εκκαλούσας.</p>
   <p>Ορίζει το παράβολο ερημοδικίας στο ποσό των&nbsp; διακοσίων ενενήντα (290) ευρώ.</p>
   <p>Απορρίπτει την έφεση .</p>
   <p>Καταδικάζει την εκκαλούσα στα δικαστικά έξοδα του εφεσίβλητου του παρόντος βαθμού δικαιοδοσίας, τα οποία ορίζει στο ποσό των τριακοσίων (300) ευρώ.</p>
   <p>Διατάσσει την εισαγωγή στο δημόσιο ταμείο του παράβολου των εκατό ευρώ (100,00), που κατατέθηκε υπέρ του Ελληνικού Δημοσίου κατά την άσκηση της εφέσεως με το υπ` αριθμ.&nbsp; ………/2019 ηλεκτρονικό παράβολο.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;30 Ιανουαρίου 2020</strong>, χωρίς την παρουσία των διαδίκων και &nbsp;του πληρεξουσίου δικηγόρου του εφεσιβλήτου.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
   <p>&nbsp;</p>
  </div><!-- .entry-content -->
 </article>
</div></div></div></body></html>