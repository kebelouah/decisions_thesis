<html><body><h1>Αριθμός απόφασης 659/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=6297<br/><div class="content"><div class="content-inner">
 <article id="post-6297" class="entry entry-single post-6297 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 659/2020</h1>
  <div class="entry-content entry--item">
   <div class="printomatic pom-small-black " id="id4480" data-print_target="article"></div>
   <p style="text-align: center"><strong>Αριθμός&nbsp; &nbsp;659/2020</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τη Δικαστή Σοφία Καλούδη, Εφέτη, η οποία ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; Τ.Λ..</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>&nbsp;Από τη προσκομιζόμενη από την εφεσίβλητη με αριθμό …./14-12-2018 έκθεση επίδοσης του δικαστικού επιμελητή στο Εφετείο Δωδεκανήσου, ……., προκύπτει&nbsp; ότι ο εκκαλών κλήθηκε&nbsp; νόμιμα και εκπρόθεσμα να παραστεί στη συζήτηση της έφεσης κατά την αρχικώς ορισθείσα δικάσιμο στις 21-11-2019, οπότε&nbsp; αυτή αναβλήθηκε για τη δικάσιμο που αναφέρεται στην αρχή. Κατά τη τελευταία αυτή δικάσιμο&nbsp; ο εκκαλών παραστάθηκε διά πληρεξούσιας δικηγόρου μόνο για την υποβολή&nbsp; αιτήματος αναβολής, η οποία μετά από την απόρριψή του αποχώρησε. Συνεπώς,&nbsp; αυτός πρέπει να δικασθεί ερήμην (άρθρα 280 παρ. 2 και 3 ΚΠολΔ και 226 παρ. 4 εδ. γ΄ και δ΄ ΚΠολΔ) και να απορριφθεί η κρινόμενη έφεση ως κατ΄ουσίαν αβάσιμη, αφού&nbsp; αβάσιμοι κατ΄ ουσίαν θεωρούνται και οι λόγοι αυτής. Πρέπει ακόμη να ορισθεί&nbsp; παράβολο για την περίπτωση ασκήσεως ανακοπής ερημοδικίας κατά της απόφασης αυτής (άρθρα 501 και 505 παρ. 2 του ΚΠολΔ), να διαταχθεί η εισαγωγή του&nbsp; κατατεθέντος κατά την άσκηση της έφεσης παραβόλου στο Δημόσιο Ταμείο (άρθρο 495 παρ 4 εδ. δ&nbsp; ΚΠολΔ) και να καταδικασθεί&nbsp; ο εκκαλών λόγω της ήττας του, στα δικαστικά έξοδα της&nbsp; εφεσίβλητης του παρόντος βαθμού δικαιοδοσίας (άρθρα 106, 183 και 176 ΚΠολΔ).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει την έφεση ερήμην του εκκαλούντος</p>
   <p>Ορίζει το παράβολο για την περίπτωση άσκησης ανακοπής ερημοδικίας στο ποσό των διακοσίων πενήντα (250) ευρώ</p>
   <p>Απορρίπτει την έφεση</p>
   <p>Διατάσσει την εισαγωγή στο Δημόσιο Ταμείο του με αριθμό ……………/2018 παραβόλου, ποσού 100 ευρώ.</p>
   <p>Καταδικάζει τον εκκαλούντα στα δικαστικά έξοδα της εφεσιβλήτου του παρόντος βαθμού δικαιοδοσίας, τα οποία ορίζει στο ποσό των τετρακοσίων (400) ευρώ.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>&nbsp;5 Νοεμβρίου 2020</strong>, χωρίς την παρουσία των διαδίκων και του πληρεξουσίου δικηγόρου της εφεσίβλητης.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>