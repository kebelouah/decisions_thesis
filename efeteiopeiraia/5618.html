<html><body><h1>Αριθμός Απόφασης 354/2020</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=5618<br/><div class="content"><div class="content-inner">
 <article id="post-5618" class="entry entry-single post-5618 post type-post status-publish format-standard hentry category-18 category-25">
  <h1 class="entry-title entry--item h2">Αριθμός Απόφασης 354/2020</h1>
  <div class="entry-content entry--item">
   <div class="printomatic pom-small-black " id="id9192" data-print_target="article"></div>
   <p align="justify"><span style="font-family: Arial, sans-serif;"><span style="font-size: small;"><b>ΕΦΕΤΕΙΟ ΠΕΙΡΑΙΑ </b></span></span></p>
   <p align="justify"><span style="font-family: Arial, sans-serif;"><span style="font-size: small;"><span lang="en-US"><b>ΕΚΟΥΣΙΑ </b></span><span lang="en-US"><b> ΔΙ</b></span><span lang="en-US"><b>ΚΑΙΟΔΟ</b></span><span lang="en-US"><b>ΣΙΑ </b></span></span></span></p>
   <p style="text-align: center;" align="justify"><span style="font-family: Arial, sans-serif;"><span style="font-size: small;"><b> Αριθμός Απόφασης </b></span></span><span style="font-family: Arial, sans-serif;"><span style="font-size: small;"><b> <span lang="en-US">354</span>/2020</b></span></span></p>
   <p style="text-align: center;" align="justify"><span style="font-family: Arial, sans-serif;"><span style="font-size: small;"><b> ΤΟ ΤΡΙΜΕΛΕΣ ΕΦΕΤΕΙΟ ΠΕΙΡΑΙΑ</b></span></span></p>
   <p align="justify"><span style="font-family: Arial, sans-serif;"><span style="font-size: small;">Αποτελούμενο από </span></span><span style="font-family: Arial, sans-serif;"><span style="font-size: small;">τους Δικαστές </span></span><span style="font-family: Arial, sans-serif;"><span style="font-size: small;">Σπυριδούλα Μακρή</span></span><span style="font-family: Arial, sans-serif;"><span style="font-size: small;">, Πρόεδρο Εφετών, </span></span><span style="font-family: Arial, sans-serif;"><span style="font-size: small;">Χρυσούλα Πλατιά</span></span><span style="font-family: Arial, sans-serif;"><span style="font-size: small;">, Εφέτη, Ελευθέριο Γεωργίλη, Εφέτη – Εισηγητή και από τη Γραμματέα </span></span><span style="font-family: Arial, sans-serif;"><span style="font-size: small;">Τ.</span></span><span style="font-family: Arial, sans-serif;"><span style="font-size: small;">Λ.</span></span><span style="font-family: Arial, sans-serif;"><span style="font-size: small;">. </span></span></p>
   <p style="text-align: center;" align="justify"><span style="font-family: Arial, sans-serif;"><span style="font-size: small;"><b> ΑΦΟΥ ΜΕΛΕΤΗΣΕ ΤΗ ΔΙΚΟΓΡΑΦΙΑ</b></span></span></p>
   <p style="text-align: center;" align="justify"><span style="font-family: Arial, sans-serif;"><span style="font-size: small;"><b> ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</b></span></span></p>
   <p align="justify"><span style="font-family: Arial, sans-serif;"><span style="font-size: small;">Ι. <span style="color: #000000;">Κατά τη διάταξη του άρθρου 109 παρ. 1 του Συντ., δεν επιτρέπεται η μεταβολή του περιεχομένου ή των όρων διαθήκης, </span><span style="color: #000000;">Κωδίκελου</span><span style="color: #000000;"> ή δωρεάς, ως προς τις διατάξεις τους υπέρ του Δημοσίου ή υπέρ κοινωφελούς σκοπού. Η συνταγματική αυτή διάταξη αποβλέπει στην προστασία και κατοχύρωση της θέλησης των διαθετών και δωρητών εναντίον των πράξεων της πολιτείας, ακόμη και αυτών που έχουν νομοθετικό περιεχόμενο, αφού σύμφωνα με αυτή δεν επιτρέπεται, κατ’ αρχή</span><span style="color: #000000;">ν</span><span style="color: #000000;">, η μεταβολή σκοπού όχι μόνο με διατάγματα αλλά ούτε και με νόμο (Ολ.Α.Π. 1241/1979 Νο.Β. </span><span style="color: #000000;">1980</span><span style="color: #000000;">, </span><span style="color: #000000;">σελ. </span><span style="color: #000000;">709 </span><span style="color: #000000;">και</span> <span style="color: #000000;">Α.Π. 1355/2017 Τ.Ν.Π. “ΝΟΜΟΣ”</span><span style="color: #000000;">). Κατ’ εξαίρεση, όμως, επιτρέπεται σύμφωνα με την παρ. 2 του άρθρου αυτού του Συντ., η επωφελέστερη χρησιμοποίηση ή διάθεση του περιουσιακού στοιχείου που άφησε ο διαθέτης ή ο δωρητής υπέρ του δημοσίου ή άλλου κοινωφελούς σκοπού, στην περιοχή που όρισε ο διαθέτης ή ο δωρητής ή στην ευρύτερή της περιφέρεια, όταν βεβαιωθεί με δικαστική απόφαση ότι η θέληση του διαθέτη ή του δωρητή δεν μπορεί να πραγματοποιηθεί για οποιοδήποτε λόγο, καθόλου ή κατά το μεγαλύτερο μέρος του περιεχομένου της, καθώς και αν μπορεί να ικανοποιηθεί πληρέστερα με τη μεταβολή της εκμετάλλευσης, όπως ο νόμος ορίζει </span><span style="color: #000000;">(Α.Π. 1355/2017 ό.π.)</span><span style="color: #000000;">. </span><span style="color: #000000;">Περαιτέρω, κ</span><span style="color: #000000;">ατά τη διάταξη του άρθρου 10 του ν. 4182/10.9.2013, που εκδόθηκε κατ’ επιταγή της ως άνω διάταξης του Συντάγματος, περιουσίες, που καταλείπονται υπέρ κοινωφελών σκοπών, αξιοποιούνται κατά τον τρόπο, που όρισε ο διαθέτης ή δωρητής. Απαγορεύεται η μεταβολή τόσο των παραπάνω κοινωφελών σκοπώ</span><span style="color: #000000;">ν</span><span style="color: #000000;"> όσο και του τρόπου και των όρων διαχείρισης της περιουσίας, καθώς και των ορισμών για τον τρόπο διοίκησής της. Αν υπάρχει αμφιβολία περί του περιεχομένου της βούλησης του διαθέτη ή δωρητή ή αμφισβήτηση επ’ αυτού, αυτή επιλύεται από το αρμόδιο, κατ’ άρθρο 825 Κ.Πολ.Δ., δικαστήριο. Η απόφαση εκδίδεται κατά τη διαδικασία της </span><span style="color: #000000;">εκούσιας</span><span style="color: #000000;"> δικαιοδοσίας και βεβαιώνει ότι η θέληση του διαθέτη ή του δωρητή δεν μπορεί να πραγματοποιηθεί για οποιονδήποτε λόγο εξ ολοκλήρου ή κατά το μεγαλύτερο μέρος της, ως και αν μπορεί να πραγματοποιηθεί καλύτερα, ύστερα από μεταβολή της εκμετάλλευσης της περιουσίας, καθώς και τον σκοπό και την περιοχή, για την οποία αυτή πρέπει να διατεθεί (</span><span style="color: #000000;">Α.Π. </span><span style="color: #000000;">1355/2017,</span> <span style="color: #000000;">Α.Π. 2013/2014 </span><span style="color: #000000;">και</span><span style="color: #000000;"> Α.Π. 13/2013 </span><span style="color: #000000;">ό</span><span style="color: #000000;">λ</span><span style="color: #000000;">ες στην </span><span style="color: #000000;">Τ.Ν.Π. “ΝΟΜΟΣ”</span><span style="color: #000000;">)</span><span style="color: #000000;">. </span></span></span></p>
   <p align="justify"><span style="font-family: Arial, sans-serif;"><span style="font-size: small;"><span style="color: #000000;">ΙΙ. Στην προκείμενη περίπτωση το αιτούν – </span><span style="color: #000000;">κοινωφελές ίδρυμα</span><span style="color: #000000;">, </span><span style="color: #000000;">με την αίτησή του, εκθέτει ότι </span><span style="color: #000000;">συστάθηκε </span><span style="color: #000000;">από τον</span><span style="color: #000000;"> ή</span><span style="color: #000000;">δη</span><span style="color: #000000;"> αποβιώσα</span><span style="color: #000000;">ντ</span><span style="color: #000000;">α ………..………</span><span style="color: #000000;">..</span><span style="color: #000000;">,</span><span style="color: #000000;"> με </span><span style="color: #000000;">συμβολαιογραφική πράξη και ό</span><span style="color: #000000;">τι</span><span style="color: #000000;"> τόσο η σύστασή του όσο και ο Οργανισμός του εγκρίθηκαν με Π.Δ., που δημοσιεύτηκε στο Φ.Ε.Κ</span><span style="color: #000000;">. Ό</span><span style="color: #000000;">τι για την επίτευξη του σκοπού του (χορήγηση υποτροφιών, οικονομική αρωγή σωματείων κλπ. και οικονομική ενίσχυση ατόμων), σύμφωνα με τον Οργανισμό του, </span><span style="color: #000000;">διατίθενται οι πόροι από την περιουσία του, η οποία επενδύεται, το δε Διοικητικό Συμβούλιο αυτού, δεν επιτρέπεται να εκποιεί μετοχές ή άλλο περιουσιακό του στοιχείο, που αποτελεί κεφάλαιο. Ότι ο ιδρυτής του, </span><span style="color: #000000;">μεταγενέστερα</span><span style="color: #000000;">, δώρισε σ’ αυτό, μεταξύ άλλων, το ειδικά αναφερόμενο ακίνητο, το οποίο, αν και έχει μεγάλη αξία, δεν του αποφέρει έσοδα, πλην του ποσού των 500 ευρώ μηνιαίως, από την εκμίσθωσή του, ως χώρος στάθμευσης αυτοκινήτων. Ότι, μετά το θάνατο του ιδρυτή του, το αποθεματικό του μειώνεται σημαντικά, με αποτέλεσμα σε χρονικό διάστημα μικρότερο των πέντε ετών να αδρανοποιηθεί. Ότι για τη συνέχιση της επίτευξης των σκοπών του, το Διοικητικό Συμβούλιο </span><span style="color: #000000;">αυτ</span><span style="color: #000000;">ού αποφάσισε να εκποιήσει το ως άνω ακίνητο, ωστόσο η αρμόδια </span> <span style="color: #000000;">αρχή </span><span style="color: #000000;">δεν ενέκρινε την απόφασή του αυτή.</span> <span style="color: #000000;">Κατόπιν τούτων, ζητεί </span><span style="color: #000000;">για την πληρέστερη ικανοποίηση της βούλησης του διαθέτη, η οποία, διαφορετικά, δεν θα μπορεί να πραγματοποιηθεί κατά το μεγαλύτερο μέρος της και προς εκπλήρωση των σκοπών αυτού (ιδρύματος), να ερμηνευτεί ότι ο Οργανισμός του, επιτρέπει την εκποίηση του ως άνω ακινήτου, με δημοπρασία και τιμή εκκίνησης το ποσό των 400.000 ευρώ. Με τέτοιο περιεχόμενο και αίτημα, </span><span style="color: #000000;">η αίτηση, αρμόδια φέρεται ενώπιον του Δικαστηρίου </span><span style="color: #000000;">τούτου</span><span style="color: #000000;">, κατά τη</span><span style="color: #000000;">ν ειδική</span><span style="color: #000000;"> διαδικασία της εκού</span><span style="color: #000000;">σι</span><span style="color: #000000;">ας δικαιοδοσίας </span><span style="color: #000000;">(</span><span style="color: #000000;">άρθρο 82</span><span style="color: #000000;">5 του Κ.Πολ.Δ., </span><span style="color: #000000;">όπως αντικαταστάθηκε με το άρθρο 77 §3 του </span><span style="color: #000000;">ν. 4182/2013, </span><span style="color: #000000;">επειδή </span><span style="color: #000000;">η</span><span style="color: #000000;"> αρμόδια αρχή, </span><span style="color: #000000;">σύμφωνα με</span><span style="color: #000000;"> τις διατάξεις των</span><span style="color: #000000;"> άρθρ</span><span style="color: #000000;">ων</span><span style="color: #000000;"> 1 §4 και 2 §3 περ. α</span><span style="color: #000000;">´</span><span style="color: #000000;"> του </span><span style="color: #000000;">ν. 4182/2013, </span><span style="color: #000000;">είναι </span><span style="color: #000000;">ο </span><span style="color: #000000;">Συντονιστή</span><span style="color: #000000;">ς</span><span style="color: #000000;"> της </span><span style="color: #000000;">Αποκεντρωμένης Διοίκησης </span><span style="color: #000000;">Αιγαίου</span> <span style="color: #000000;">και ο </span><span style="color: #000000;">σκοπός της περιουσίας </span><span style="color: #000000;">που </span><span style="color: #000000;">καταλε</span><span style="color: #000000;">ίφθηκε</span><span style="color: #000000;"> εκπληρώνεται εντός των εδαφικών ορίων της ί</span><span style="color: #000000;">διας </span><span style="color: #000000;">Αποκεντρωμένης Διοίκησης, που </span><span style="color: #000000;">έχει έδρα</span><span style="color: #000000;"> στο</span><span style="color: #000000;">ν</span> <span style="color: #000000;">Πειραιά </span><span style="color: #000000;">και</span> <span style="color: #000000;">ε</span><span style="color: #000000;">ίναι νόμιμη, στηριζόμενη στις </span><span style="color: #000000;">πιο πάνω </span><span style="color: #000000;">διατάξεις των άρθρων 109 </span><span style="color: #000000;">§§</span><span style="color: #000000;">1, 2 του Συντ.</span><span style="color: #000000;">,</span><span style="color: #000000;"> 10,</span> <span style="color: #000000;">42 </span><span style="color: #000000;">§</span><span style="color: #000000;">2 </span><span style="color: #000000;">και 24</span> <span style="color: #000000;">του</span><span style="color: #000000;"> ν. 4182/2013</span><span style="color: #000000;">. </span><span style="color: #000000;">Σημειωτέον ότι </span><span style="color: #000000;">τηρήθηκε η νόμιμη προδικασία για το παραδεκτό της συζήτησης </span><span style="color: #000000;">της αίτησης</span><span style="color: #000000;">, </span><span style="color: #000000;">κατ’ άρθρο 10 </span><span style="color: #000000;">§</span><span style="color: #000000;">4 του ίδιου νόμου,</span><span style="color: #000000;"> με </span><span style="color: #000000;">την </span><span style="color: #000000;">επίδοση αντιγράφου της στο </span><span style="color: #000000;">Συντονιστή της </span><span style="color: #000000;">Αποκεντρωμένης Διοίκησης </span><span style="color: #000000;">Αιγαίου, όπως προκύπτει από</span><span style="color: #000000;"> την έκθεση επ</span><span style="color: #000000;">ίδοσης</span> <span style="color: #000000;">…..</span><span style="color: #000000;">´</span><span style="color: #000000;">/</span><span style="color: #000000;">1</span><span style="color: #000000;">3.</span><span style="color: #000000;">12</span><span style="color: #000000;">.201</span><span style="color: #000000;">9 </span><span style="color: #000000;">τ</span><span style="color: #000000;">ου</span><span style="color: #000000;"> Δικαστικ</span><span style="color: #000000;">ού</span><span style="color: #000000;"> Επιμελ</span><span style="color: #000000;">ητή</span> <span style="color: #000000;">της περιφέρειας του</span> <span style="color: #000000;">Εφετείου</span> <span style="color: #000000;">Αθηνών </span><span style="color: #000000;">………</span> <span style="color: #000000;">Εξάλλου,</span> <span style="color: #000000;">περίληψ</span><span style="color: #000000;">ή της</span> <span style="color: #000000;">(</span><span style="color: #000000;">αίτησης</span><span style="color: #000000;">)</span><span style="color: #000000;"> αναρτήθηκε στην ιστοσελίδα της Αποκεντρωμένης Διοίκησης, ένα μήνα πριν από τη δικάσιμο και παρέμεινε μέχρι και την προηγούμενη ημέρα της δικασίμου, ό</span><span style="color: #000000;">πως προκύπτει από τη βεβαίωση </span><span style="color: #000000;">…..</span><span style="color: #000000;">/</span><span style="color: #000000;">13.1.2020</span><span style="color: #000000;"> της </span><span style="color: #000000;">Γεν. </span><span style="color: #000000;">Δ/νσης Εσωτερική</span><span style="color: #000000;">ς Λειτουργίας</span><span style="color: #000000;"> της τελευταίας </span><span style="color: #000000;">σε συνδυασμό με το από 24.12.2019 αποδεικτικό ανάρτησης</span><span style="color: #000000;"> και στην ιστοσελίδα του Δήμου </span><span style="color: #000000;">…</span><span style="color: #000000;">, </span><span style="color: #000000;">ό</span><span style="color: #000000;">πως προκύπτει από τη βεβαίωση</span> <span style="color: #000000;">αυτού, </span><span style="color: #000000;">με</span> <span style="color: #000000;">Α.Π. ……/</span><span style="color: #000000;">31.3.2020 (που ζητήθηκε από το Δικαστήριο) </span><span style="color: #000000;">τοιχοκολλήθηκε </span><span style="color: #000000;">δε,</span> <span style="color: #000000;">και </span><span style="color: #000000;">στ</span><span style="color: #000000;">α δύο</span> <span style="color: #000000;">καταστήματα – </span><span style="color: #000000;">της Αποκεντρωμένης Διοίκησης </span><span style="color: #000000;">Αιγαίου, </span><span style="color: #000000;">ό</span><span style="color: #000000;">πως προκύπτει από </span><span style="color: #000000;">τ</span><span style="color: #000000;">α</span> <span style="color: #000000;">με Α.Π. …./2019 </span><span style="color: #000000;">και Α.Π. …../31.3.2020</span><span style="color: #000000;"> αποδεικτικ</span><span style="color: #000000;">ά</span><span style="color: #000000;"> αυτή</span><span style="color: #000000;">ς</span> <span style="color: #000000;">και </span><span style="color: #000000;">την από </span><span style="color: #000000;">27.1</span><span style="color: #000000;">2</span><span style="color: #000000;">.20</span><span style="color: #000000;">19</span><span style="color: #000000;"> βεβαίωση</span> <span style="color: #000000;">του Δήμου …</span><span style="color: #000000;">.</span> <span style="color: #000000;">Πρέπει, επομένως, να ερευνηθεί </span><span style="color: #000000;">η αίτηση </span><span style="color: #000000;">περαιτέρω ως προς την ουσιαστική της βασιμότητα</span></span></span></p>
   <p align="justify"><span style="font-family: Arial, sans-serif;"><span style="font-size: small;"><span style="color: #000000;"> ΙΙΙ. Α</span><span style="color: #000000;"><span lang="el-GR">π</span></span><span style="color: #000000;"><span lang="el-GR">ό τη χωρίς όρκο κατάθεση του Προέδρου του Δ.Σ. του αιτούντος, που </span></span><span style="color: #000000;"><span lang="el-GR">εξετάστηκε ενώπιον του Δικαστηρίου τούτου και </span></span><span style="color: #000000;"><span lang="el-GR">περιέχ</span></span><span style="color: #000000;"><span lang="el-GR">ε</span></span><span style="color: #000000;"><span lang="el-GR">ται στα ταυτάριθμα με την </span></span><span style="color: #000000;"><span lang="el-GR">παρούσα </span></span><span style="color: #000000;"><span lang="el-GR">πρακτικά δημόσιας συνεδρίασής του, </span></span><span style="color: #000000;"><span lang="el-GR">καθώς</span></span><span style="color: #000000;"><span lang="el-GR"> και απ</span></span><span style="color: #000000;"><span lang="el-GR">’ </span></span><span style="color: #000000;"><span lang="el-GR">όλα τα</span></span> <span style="color: #000000;"><span lang="el-GR">έγγραφα</span></span><span style="color: #000000;"><span lang="el-GR"> που </span></span><span style="color: #000000;"><span lang="el-GR">το αιτούν</span></span> <span style="color: #000000;"><span lang="el-GR">επικαλ</span></span><span style="color: #000000;"><span lang="el-GR">εί</span></span><span style="color: #000000;"><span lang="el-GR">ται και προσκομίζ</span></span><span style="color: #000000;"><span lang="el-GR">ει</span></span> <span style="color: #000000;"><span lang="el-GR">νό</span></span><span style="color: #000000;"><span lang="el-GR">μιμα, είτε προς άμεση είτε προς έ</span></span><span style="color: #000000;"><span lang="el-GR">μμεση</span></span><span style="color: #000000;"><span lang="el-GR"> απόδειξη</span></span><span style="color: #000000;"><span lang="el-GR">,</span></span> <span style="color: #000000;"><span lang="el-GR">αποδείχθηκαν τα ακόλουθα πραγματικά περιστατικά : </span></span><span style="color: #000000;"><span lang="el-GR">Ο ………….., με την πράξη ……/17.5.1991 της συμβολαιογράφου Αθηνών …………., όπως αυτή τροποποιήθηκε με την πράξη ……/14.11.1991 της ίδιας συμβολαιογράφου, προέβη στη σύσταση του αιτούντος ιδρύματος, με την επωνυμία “…………….”. </span></span><span style="color: #000000;"><span lang="el-GR">Το ίδρυμα αυτό</span></span><span style="color: #000000;"><span lang="el-GR"> εγκρίθηκε με το </span></span><span style="color: #000000;"><span lang="el-GR">από 19.6.1992 </span></span><span style="color: #000000;"><span lang="el-GR">Π.Δ/γμα, σύμφωνα με τις τότε ισχύουσες διατάξεις, του α.ν. 2039/1939, </span></span><span style="color: #000000;"><span lang="el-GR">αλλά</span></span> <span style="color: #000000;"><span lang="el-GR">και του Α.Κ.</span></span> <span style="color: #000000;"><span lang="el-GR">και</span></span><span style="color: #000000;"><span lang="el-GR"> δημοσιεύτηκε στο Φ.Ε.Κ. με αριθμό </span></span><span style="color: #000000;"><span lang="el-GR">432/1992. </span></span><span style="color: #000000;"><span lang="el-GR">Με το ίδιο δε, Φ.Ε.Κ. κυρώθηκε και ο Οργανισμός του αιτούντος, σύμφωνα με το άρθρο 2 του οποίου, σκοπός του είναι : </span></span><span style="color: #000000;"><span lang="el-GR">α) </span></span><span style="color: #000000;"><span lang="el-GR">η </span></span><span style="color: #000000;"><span lang="el-GR">χορήγηση υποτροφιών σε απόφοιτους λυκείων του νομού για τη συνέχιση των σπουδών τους σε Α.Ε.Ι. της ημεδαπής και για μεταπτυχιακές σπουδές των υποτρόφων στο εξωτερικό, β) η οικονομική αρωγή σωματείων, ιδρυμάτων και του προσκοπισμού και γ) η οικονομική ενίσχυση ατόμων που έχουν πληγεί από θεομηνίες, ατυχήματα και άλλα εξαιρετικά γεγονότα, καθώς και προσφύγων. Επίσης, ορίστηκε ότι οι σκοποί του ιδρύματος θα υλοποιούνται από τους πόρους της περιουσίας του, με αναλογία 60-80% για τη χορήγηση υποτροφιών και 20-40% για άλλους σκοπούς, οι δε δικαιούχοι, το ύψος της αρωγής προς αυτούς και τα ποσά που θα διατίθενται, κατά τα ανωτέρω, </span></span><span style="color: #000000;"><span lang="el-GR">θ</span></span><span style="color: #000000;"><span lang="el-GR">α </span></span><span style="color: #000000;"><span lang="el-GR">καθορίζονται από το Διοικητικό Συμβούλιο </span></span><span style="color: #000000;"><span lang="el-GR">αυ</span></span><span style="color: #000000;"><span lang="el-GR">τού. </span></span><span style="color: #000000;"><span lang="el-GR">Περαιτέρω, στο άρθρο 3 ορίζ</span></span><span style="color: #000000;"><span lang="el-GR">ον</span></span><span style="color: #000000;"><span lang="el-GR">ται η περιουσία </span></span><span style="color: #000000;"><span lang="el-GR">(παρ. 1 και 2)</span></span><span style="color: #000000;"><span lang="el-GR"> και οι πόροι του ιδρύματος </span></span><span style="color: #000000;"><span lang="el-GR">(παρ. 3)</span></span><span style="color: #000000;"><span lang="el-GR">. Ειδικότερα, αναφέρεται ότι περιουσία του ιδρύματος αποτελεί το ποσό των δέκα εκατομμυρίων δραχμών – ήδη 30.000 ευρώ (παρ. 1). </span></span><span style="color: #000000;"><span lang="el-GR">Στην παρ. 2 του άρθρου 3 ορίζεται</span></span><span style="color: #000000;"><span lang="el-GR"> ό</span></span><span style="color: #000000;"><span lang="el-GR">τι “</span></span><span style="color: #000000;"><span lang="el-GR">η περιουσία του ιδρύματος </span></span><span style="color: #000000;"><span lang="el-GR">θα επενδύεται από το Δ.Σ. σε μετοχές εταιρειών, εισηγμένων στο </span></span><span style="color: #000000;"><span lang="el-GR">Χρηματιστήριο Αξιών Αθηνών, σε ομόλογα ή έντοκα γραμμάτια του Ελληνικού Δημοσίου ή Τραπεζών ή σε ακίνητα, εκτός αν είναι διαφορετική η θέληση του ιδρυτή. Αν κάθε έτος μετά την εκπλήρωση των σκοπών του ιδρύματος του ίδιου έτους, υπάρξει πλεόνασμα πόρων θα επενδύεται, κατά την κρίση του Δ.Σ., στις προαναφερθείσες κινητές αξίες. Το Δ.Σ. δεν μπορεί σε καμία περίπτωση να εκποιήσει μετοχές ή άλλο περιουσιακό στοιχείο του ιδρύματος που αποτελεί “κεφάλαιο”, δικαιούμενο μόνο να διαθέτει την απόδοση του εκάστοτε κεφαλαίου. Το δικαίωμα όμως τούτο έχει ο ιδρυτής, εφόσον κρίνει ότι η πράξη αυτή ωφελεί το ίδρυμα και εξυπηρετεί τους σκοπούς του…”. </span></span><span style="color: #000000;"><span lang="el-GR">Εξάλλου, ως πόροι του ιδρύματος ορίζονται : “α) τα εισοδήματα από την εκμετάλλευση των περιουσιακών του στοιχείων, β) οι τόκοι από τις καταθέσεις του σε Τράπεζες ή άλλους Πιστωτικούς Οργανισμούς και γ) οι χρηματικές παροχές ή επιχορηγήσεις, καθώς </span></span><span style="color: #000000;"><span lang="el-GR">κ</span></span><span style="color: #000000;"><span lang="el-GR">αι οι κληρονομιές, κληροδοσίες και δωρεές οποιουδήποτε φυσικού ή νομικού προσώπου προς αυτό. </span></span><span style="color: #000000;"><span lang="el-GR">Ο ιδρυτής αναλαμβάνει την υποχρέωση να επιχορηγεί το ίδρυμα κάθε χρόνο, για την αγορά μετοχών ή άλλων περιουσιακών στοιχείων.</span></span><span style="color: #000000;"><span lang="el-GR">” </span></span><span style="color: #000000;"><span lang="el-GR">Τέλος, στο άρθρο 5 του Οργανισμού του αιτούντος ορίζονται οι αρμοδιότητες του Διοικητικού του Συμβουλίου, οι οποίες είναι να “διοικεί </span></span><span style="color: #000000;"><span lang="el-GR">και διαχειρίζεται την περιουσία του ιδρύματος και γενικά ν’ αποφασίζει για κάθε θέμα που αφορά στη διοίκηση και τη λειτουργία του, τη διάθεση των πόρων αυτού, καθώς και για κάθε ενέργεια που σχετίζεται με την εκπλήρωση του σκοπού του, πάντοτε όμως σύμφωνα με τις διατάξεις των συστατικών πράξεων, του παρόντος οργανισμού, του </span></span><span style="color: #000000;"><span lang="el-GR">α.ν</span></span><span style="color: #000000;"><span lang="el-GR">. 2039/1939 </span></span><span style="color: #000000;"><span lang="el-GR">και των διαταγμάτων</span></span><span style="color: #000000;"><span lang="el-GR">…</span></span><span style="color: #000000;"><span lang="el-GR">”. </span></span><span style="color: #000000;"><span lang="el-GR">Από τις ανωτέρω διατάξεις του Οργανισμού του αιτούντος συνάγεται η διαφοροποίηση της μεταχείρισης της περιουσίας από τους πόρους αυτού. Ειδικότερα, η περιουσία του ιδρύματος, </span></span><span style="color: #000000;"><span lang="el-GR">στην οποία θα εισέρχεται κάθε χρόνο και το τυχόν πλεόνασμα των πόρων (μετά την εκπλήρωση των σκοπών του ιδρύματος),</span></span><span style="color: #000000;"><span lang="el-GR"> θα πρέπει μόνο να επενδύεται </span></span><span style="color: #000000;"><span lang="el-GR">στα ειδικά αναφερόμενα κινητά ή ακίνητα περιουσιακά στοιχεία. Η περιουσία και τα λοιπά περιουσιακά στοιχεία, που θα αποκτώνται από την επένδυσή της, δεν μπορούν,</span></span><span style="color: #000000;"><span lang="el-GR"> σε καμία περίπτωση να εκποι</span></span><span style="color: #000000;"><span lang="el-GR">ηθούν από το Δ.Σ., εκτός εάν έχει διαφορετική βούληση ο ιδρυτής, αλλά αποτελούν “κεφάλαιο” και μπορεί να διατεθεί μόνο η απόδοσή τους. </span></span><span style="color: #000000;"><span lang="el-GR">Αντίθετα, οι πόροι του ιδρύματος διατίθενται για την εκπλήρωση των σκοπών του, γι’ αυτό και στο σχετικό άρθρο, για τις αρμοδιότητες του Δ.Σ., ορίζεται ότι “διοικεί και διαχειρίζεται την περιουσία”, ενώ “διαθέτει τους πόρους του”. </span></span><span style="color: #000000;"><span lang="el-GR">Περαιτέρω, από τα ίδια ως άνω άρθρα του Οργανισμού του αιτούντος, συνάγεται ότι </span></span><span style="color: #000000;"><span lang="el-GR">στους πόρους αυτού περιλαμβάνονται όχι μόνο οι αποδόσεις των περιουσιακών του στοιχείων, αλλά </span></span><span style="color: #000000;"><span lang="el-GR">κ</span></span><span style="color: #000000;"><span lang="el-GR">αι οι δωρεές προς αυτό, στην αρμοδιότητα δε του Δ.Σ. του αιτούντος ανήκει η αρμοδιότητα να τα διαθέσει για την εκπλήρωση των σκοπών του. </span></span><span style="color: #000000;"><span lang="el-GR">Περαιτέρω, αποδείχθηκε ότι ο</span></span><span style="color: #000000;"><span lang="el-GR"> ιδρυτής του αιτούντος και Πρόεδρος του Δ.Σ. αυτού, με το συμβόλαιο ……../2003 της συμβολαιογράφου Χίου, ……………, μεταβίβασε σ’ </span></span><span style="color: #000000;"><span lang="el-GR">αυ</span></span><span style="color: #000000;"><span lang="el-GR">τ</span></span><span style="color: #000000;"><span lang="el-GR">ό</span></span><span style="color: #000000;"><span lang="el-GR">, λόγω δωρεάς δύο ακίνητα : </span></span><span style="color: #000000;"><span lang="el-GR">(α) </span></span><span style="color: #000000;"><span lang="el-GR">ένα οικόπεδο </span></span><span style="color: #000000;"><span lang="el-GR">επιφάνειας 571,54 τ.μ., </span></span><span style="color: #000000;"><span lang="el-GR">στη θέση “……….” ή “…..”, </span></span><span style="color: #000000;"><span lang="el-GR">στη συμβολή των οδών …………, εντός σχεδίου της πόλης</span></span> <span style="color: #000000;"><span lang="el-GR">της ….. και (β) το 1/3 εξ αδιαιρέτου οικοπέδου, επιφάνειας 697,33 τ.μ., επί της οδού …., με τρία υπάρχοντα παλαιά πέτρινα κτίσματα, στη θέση “………..”, εκτός σχεδίου αλλά εντός οικισμού της πόλης της …… </span></span><span style="color: #000000;"><span lang="el-GR">Εξάλλου, αποδείχθηκε </span></span><span style="color: #000000;"><span lang="el-GR">ότι </span></span><span style="color: #000000;"><span lang="el-GR">τ</span></span><span style="color: #000000;"><span lang="el-GR">ο</span></span> <span style="color: #000000;"><span lang="el-GR">αποθεματικό</span></span><span style="color: #000000;"><span lang="el-GR"> του αιτούντος από το ποσό του </span></span><span style="color: #000000;"><span lang="el-GR">1.120.535,61 ευρώ, στο οποίο ανερχόταν στις 31.12.2014, στις 31.12.2019 ανήλθε σ’ αυτό των 288.818 ευρώ, με αποτέλεσμα μετά την πάροδο περίπου τριών ετών να μην μπορεί να εκπληρώσει τους σκοπούς του. Για την αντιμετώπιση του προβλήματος αυτού, το Δ.Σ. του αιτούντος αποφάσισε να εκποιήσει το </span></span><span style="color: #000000;"><span lang="el-GR">πρώτο από τα </span></span><span style="color: #000000;"><span lang="el-GR">ανωτέρω </span></span><span style="color: #000000;"><span lang="el-GR">ακίνητα, </span></span><span style="color: #000000;"><span lang="el-GR">που </span></span><span style="color: #000000;"><span lang="el-GR">μεταβίβασε στο τελευταίο, λόγω δωρεάς,</span></span><span style="color: #000000;"><span lang="el-GR"> ο ιδρυτής του, ο οποίος αποβίωσε στις 3.3.2009. Το ακίνητο αυτό, το οποίο </span></span><span style="color: #000000;"><span lang="el-GR">έχει μεγάλη αξία (περί τις 450.000 ευρώ, </span></span><span style="color: #000000;"><span lang="el-GR">σύμφωνα με την από 28.1.2020 εκτίμηση του μεσίτη ακινήτων, …………, με έδρα τη …..</span></span><span style="color: #000000;"><span lang="el-GR">), </span></span><span style="color: #000000;"><span lang="el-GR">αποφέρει </span></span><span style="color: #000000;"><span lang="el-GR">ελάχιστα</span></span><span style="color: #000000;"><span lang="el-GR"> έσοδα, αφού έχει εκμισθωθεί ως χώρος στάθμευσης αυτοκινήτων, με μηνιαίο μίσθωμα, που ανέρχεται στο ποσό των 550 ευρώ, </span></span><span style="color: #000000;"><span lang="el-GR">κατά</span></span> <span style="color: #000000;"><span lang="el-GR">το έτος 2019 – 2020</span></span><span style="color: #000000;"><span lang="el-GR">. </span></span><span style="color: #000000;"><span lang="el-GR">Ωστόσο, </span></span><span style="color: #000000;"><span lang="el-GR">η</span></span><span style="color: #000000;"><span lang="el-GR"> Αποκεντρωμένη Διοίκηση Αιγαίου, ως ε</span></span><span style="color: #000000;"><span lang="el-GR">ποπτεύ</span></span><span style="color: #000000;"><span lang="el-GR">ουσα Αρχή, θεωρώντας ότι </span></span><span style="color: #000000;"><span lang="el-GR">υπάρχει αμφιβολία </span></span><span style="color: #000000;"><span lang="el-GR">σχετικά με</span></span><span style="color: #000000;"><span lang="el-GR"> το περιεχ</span></span><span style="color: #000000;"><span lang="el-GR">όμενο</span></span><span style="color: #000000;"><span lang="el-GR"> της βούλησης του διαθέτη, </span></span><span style="color: #000000;"><span lang="el-GR">ως προς τον τρόπο διαχείρισης της περιουσίας του ιδρύματος, ζήτησε, </span></span><span style="color: #000000;"><span lang="el-GR">προκειμένου </span></span><span style="color: #000000;"><span lang="el-GR">ν</span></span><span style="color: #000000;"><span lang="el-GR">α εγκρίνει την </span></span><span style="color: #000000;"><span lang="el-GR">ως άνω </span></span><span style="color: #000000;"><span lang="el-GR">απόφαση του Δ.Σ. του τελευταίου, </span></span><span style="color: #000000;"><span lang="el-GR">την άρση της αμφισβήτησης αυτής </span></span><span style="color: #000000;"><span lang="el-GR">από το Δικαστήριο</span></span><span style="color: #000000;"><span lang="el-GR">. </span></span><span style="color: #000000;"><span lang="el-GR">Προς τούτο θα πρέπει </span></span><span style="color: #000000;"><span lang="el-GR">να διευκρινιστεί, </span></span><span style="color: #000000;"><span lang="el-GR">μ</span></span><span style="color: #000000;"><span lang="el-GR">ε βάση τις προαναφερθείσες διατάξεις του Οργανισμού του αιτούντος, εάν </span></span><span style="color: #000000;"><span lang="el-GR">η μεταβίβαση</span></span><span style="color: #000000;"><span lang="el-GR">, λόγω δωρεάς στο αιτούν, </span></span><span style="color: #000000;"><span lang="el-GR">του ακινήτου αυτού</span></span><span style="color: #000000;"><span lang="el-GR">, </span></span><span style="color: #000000;"><span lang="el-GR">περιήλθε ως πόρος, </span></span><span style="color: #000000;"><span lang="el-GR">οπότε είναι δεκτικό μεταβίβασης από το Δ.Σ. αυτού</span></span><span style="color: #000000;"><span lang="el-GR"> ή ως περιουσιακό στοιχείο – κεφάλαιο, </span></span><span style="color: #000000;"><span lang="el-GR">με αποτέλεσμα να μην επιτρέπεται η μεταβίβασή του από το τελευταίο</span></span><span style="color: #000000;"><span lang="el-GR">. </span></span><span style="color: #000000;"><span lang="el-GR">Ωστόσο</span></span><span style="color: #000000;"><span lang="el-GR">, λαμβανομένου υπόψη ότι </span></span><span style="color: #000000;"><span lang="el-GR">το υπό κρίση ακίνητο </span></span><span style="color: #000000;"><span lang="el-GR">διατέθηκε από τον ιδρυτή του αιτούντος ιδρύματος, ως δωρεά, θα πρέπει να υπαχθεί στους πόρους αυτού. Η άποψη αυτή του Δικαστηρίου επιρρωννύεται από το γεγονός ότι ο δωρητής, έχοντας πλήρη γνώση του Οργανισμού του, εάν επιθυμούσε να το υπάγει στην περιουσία – κεφάλαιο αυτού, θα το ανέφερε ρητά στο συμβόλαιο, </span></span><span style="color: #000000;"><span lang="el-GR">λαμβανομένου υπόψη</span></span><span style="color: #000000;"><span lang="el-GR"> ότι </span></span><span style="color: #000000;"><span lang="el-GR">βασικός τρόπος επένδυσης των περιουσιακών στοιχείων του αιτούντος ήταν οι κινητές αξίες</span></span><span style="color: #000000;"><span lang="el-GR">. </span></span><span style="color: #000000;"><span lang="el-GR">Εξάλλου, η</span></span><span style="color: #000000;"><span lang="el-GR"> υπαγωγή του </span></span><span style="color: #000000;"><span lang="el-GR">ακινήτου αυτού </span></span><span style="color: #000000;"><span lang="el-GR">στην περιουσία ή το κεφάλαιο του </span></span><span style="color: #000000;"><span lang="el-GR">ιδρύματος δεν θα ήταν σύμφωνη με το σκοπό του ιδρυτή του, δηλαδή να επενδύονται τα περιουσιακά στοιχεία του αιτούντος και να αποδίδουν πόρους, ώστε να εξασφαλίζεται η βιωσιμότητά του και η εκπλήρωση των σκοπών του, κάτι που δεν θα μπορούσε να ισχύσει με ένα ακίνητο, </span></span><span style="color: #000000;"><span lang="el-GR">που αν και βρισκόταν </span></span><span style="color: #000000;"><span lang="el-GR">εντός σχεδίου της πόλης της ……, </span></span><span style="color: #000000;"><span lang="el-GR">δεν είχε</span></span><span style="color: #000000;"><span lang="el-GR"> κάποιο κτίσμα </span></span><span style="color: #000000;"><span lang="el-GR">και</span></span><span style="color: #000000;"><span lang="el-GR"> δεν θα μπορούσε να εισφέρει ικανοποιητικό εισόδημα ως απόδοση. Όπως, μάλιστα </span></span><span style="color: #000000;"><span lang="el-GR">ανέφερε με σαφήνεια</span></span><span style="color: #000000;"><span lang="el-GR"> ο Πρόεδρος του Δ.Σ. του αιτούντος, </span></span><span style="color: #000000;"><span lang="el-GR">στην χωρίς όρκο κατάθεσή του</span></span><span style="color: #000000;"><span lang="el-GR"> ενώπιον του Δικαστηρίου τούτου, έ</span></span><span style="color: #000000;"><span lang="el-GR">χοντας </span></span><span style="color: #000000;"><span lang="el-GR">γνώ</span></span><span style="color: #000000;"><span lang="el-GR">ση</span></span><span style="color: #000000;"><span lang="el-GR"> το</span></span><span style="color: #000000;"><span lang="el-GR">υ</span></span><span style="color: #000000;"><span lang="el-GR"> ιδρυτή του, </span></span><span style="color: #000000;"><span lang="el-GR">τόσο ως Προέδρου του αιτούντος, αλλά</span></span><span style="color: #000000;"><span lang="el-GR"> και ως συγγενή του </span></span><span style="color: #000000;"><span lang="el-GR">εξ αίματος</span></span><span style="color: #000000;"><span lang="el-GR">, </span></span><span style="color: #000000;"><span lang="el-GR">βούλησή</span></span><span style="color: #000000;"><span lang="el-GR"> του ήταν να εισφέρει το ακίνητο αυτό, όχι για να διατηρηθεί ως περιουσιακό στοιχείο, αλλά για </span></span><span style="color: #000000;"><span lang="el-GR">να</span></span><span style="color: #000000;"><span lang="el-GR"> αξιοποιηθεί </span></span><span style="color: #000000;"><span lang="el-GR">από το ίδρυμα </span></span><span style="color: #000000;"><span lang="el-GR">για τ</span></span><span style="color: #000000;"><span lang="el-GR">ην επίτευξη των</span></span><span style="color: #000000;"><span lang="el-GR"> σκοπώ</span></span><span style="color: #000000;"><span lang="el-GR">ν</span></span><span style="color: #000000;"><span lang="el-GR"> του. </span></span><span style="color: #000000;"><span lang="el-GR">Κατά συνέπεια, </span></span><span style="color: #000000;"><span lang="el-GR">η αρμοδιότητα για την εκποίηση ή όχι του πιο πάνω ακινήτου, </span></span><span style="color: #000000;"><span lang="el-GR">το οποίο περιλαμβάνεται στους πόρους του αιτούντος,</span></span><span style="color: #000000;"><span lang="el-GR"> ανήκει αποκλειστικά στο Δ.Σ. </span></span><span style="color: #000000;"><span lang="el-GR">αυτού</span></span><span style="color: #000000;"><span lang="el-GR">, </span></span><span style="color: #000000;"><span lang="el-GR">σύμφωνα με τον Οργανισμό του</span></span><span style="color: #000000;"><span lang="el-GR"> και</span></span> <span style="color: #000000;"><span lang="el-GR">δεν απαιτείται να</span></span><span style="color: #000000;"><span lang="el-GR"> βεβαι</span></span><span style="color: #000000;"><span lang="el-GR">ωθεί</span></span> <span style="color: #000000;"><span lang="el-GR">από το Δικαστήριο </span></span><span style="color: #000000;"><span lang="el-GR">ότι η θέληση του διαθέτη ή του δωρητή δεν μπορεί να πραγματοποιηθεί για οποιονδήποτε λόγο εξ ολοκλήρου ή κατά το μεγαλύτερο μέρος της </span></span><span style="color: #000000;"><span lang="el-GR">ή ότι θα</span></span><span style="color: #000000;"><span lang="el-GR"> πραγματοποιηθεί καλύτερα, ύστερα από μεταβολή της εκμετάλλευσης της περιουσίας </span></span><span style="color: #000000;"><span lang="el-GR">του</span></span><span style="color: #000000;"><span lang="el-GR">. </span></span><span style="color: #000000;"><span lang="el-GR">Κατ’ ακολουθίαν των ανωτέρω, </span></span><span style="color: #000000;"><span lang="el-GR">η αίτηση </span></span><span style="color: #000000;"><span lang="el-GR">θα </span></span><span style="color: #000000;"><span lang="el-GR">πρέπει να απορριφθεί ως </span></span><span style="color: #000000;"><span lang="el-GR">ουσιαστικά </span></span><span style="color: #000000;"><span lang="el-GR">αβάσιμη,</span></span> <span style="color: #000000;"><span lang="el-GR">κατά τα οριζόμενα</span></span><span style="color: #000000;"><span lang="el-GR"> στο διατακτικό. </span></span></span></span></p>
   <p align="justify"><span style="font-family: Arial, sans-serif;"><span style="font-size: small;"> <b>ΓΙΑ ΤΟΥΣ ΛΟΓΟΥΣ ΑΥΤΟΥΣ</b> </span></span></p>
   <p align="justify"><span style="font-family: Arial, sans-serif;"><span style="font-size: small;"><span style="color: #000000;"><span lang="el-GR">Α</span></span><span style="color: #000000;"><span lang="el-GR">πορρίπτει την αίτηση. </span></span></span></span></p>
   <p align="justify"><span style="font-family: Arial, sans-serif;"><span style="font-size: small;"><span lang="el-GR">Κρίθηκε </span><span style="color: #000000;"><span lang="el-GR">και αποφασίστηκε στον Πειραιά στις </span></span><span style="color: #000000;"><span lang="el-GR">30 Απριλίου</span></span><span style="color: #000000;"><span lang="el-GR"> 2020. </span></span></span></span></p>
   <p align="justify"><span style="font-family: Arial, sans-serif;"><span style="font-size: small;"><span lang="el-GR"><b>Η ΠΡΟΕΔΡΟΣ Η ΓΡΑΜΜΑΤΕΑΣ</b> </span></span></span></p>
   <p align="justify"><span style="font-family: Arial, sans-serif;"><span style="font-size: small;">Δημοσιεύτηκε στο ακροατήριό του, στον Πειραιά, σε έκτακτη δημόσια συνεδρίαση, χωρίς την παρουσία του πληρεξούσιου δικηγόρου του αιτούντος, στις 11 Μαΐου 2020. </span></span></p>
   <p align="justify"><span style="color: #000000;"><span style="font-family: Arial, sans-serif;"><span style="font-size: small;"> <b>Η ΠΡΟΕΔΡΟΣ Η ΓΡΑΜΜΑΤΕΑΣ</b> </span></span></span></p>
  </div><!-- .entry-content -->
 </article>
</div></div></div></body></html>