<html><body><h1>Αριθμός απόφασης 627 /2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8186<br/><div class="content"><div class="content-inner">
 <article id="post-8186" class="entry entry-single post-8186 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 627 /2021</h1>
  <div class="entry-content entry--item">
   <div class="printomatic pom-small-black " id="id8103" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Αριθμός&nbsp;&nbsp;&nbsp;&nbsp; 627 /2021</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τον Δικαστή, Ηλία Σταυρόπουλο, Εφέτη, τον οποίο όρισε η Πρόεδρος του Τριμελούς Συμβουλίου Διεύθυνσης του Εφετείου και τη Γραμματέα Τ.Λ..</p>
   <p>Συνεδρίασε δημόσια στο ακροατήριο του στις …………… για να δικάσει την εξής υπόθεση μεταξύ:</p>
   <p><strong>Της εκκαλούσας</strong> : ……………, η οποία δεν εκπροσωπήθηκε από δικηγόρο.</p>
   <p><strong>Του εφεσίβλητου</strong> : …………., ο οποίος εκπροσωπήθηκε από τον πληρεξούσιο δικηγόρο του, Ευθύμιο Σκαρίμπα (με δήλωση κατ’ άρθρο 242 παρ. 2 ΚΠολΔ).</p>
   <p>Ο εφεσίβλητος άσκησε ενώπιον του Μονομελούς Πρωτοδικείου Πειραιώς την με αρ. κατ. ………./2018 αγωγή. Το Δικαστήριο με την με αριθμό 3201/2019 οριστική του απόφαση δέχθηκε εν μέρει την αγωγή.</p>
   <p>Την οριστική αυτή απόφαση προσέβαλε η εναγόμενη – εκκαλούσα με την από 10.12.2019 και με αρ. κατ. ……../2020 έφεση προς το Δικαστήριο τούτο.</p>
   <p>Ο εφεσίβλητος αναφέρθηκε στις προτάσεις που κατέθεσε και ζήτησε να γίνουν δεκτές, ενώ η εκκαλούσα δεν εκπροσωπήθηκε από δικηγόρο και δεν παραστάθηκε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Εισάγεται προς εκδίκαση έφεση της ηττηθείσας εκκαλούσας – εναγομένης κατά της υπ’ αριθ. 3201/2019 οριστικής απόφασης του Μονομελούς Πρωτοδικείου Πειραιώς, η οποία εκδόθηκε επί αγωγής που άσκησε ο εφεσίβλητος – ενάγων.</p>
   <p>Η συζήτηση της ως άνω έφεσης επισπεύτηκε από τον εφεσίβλητο (βλ. τη με αριθμό ………./4.10.2021 έκθεση επίδοσης του δικ. επιμ. ……) και ορίστηκε δικάσιμος η αναφερόμενη στην αρχή.</p>
   <p>Κατά τη συζήτηση αυτής η εκκαλούσα δεν παραστάθηκε, γι’ αυτό και πρέπει να απορριφθεί η έφεση κατ’ ουσία, να διαταχθεί η εισαγωγή του παραβόλου της έφεσης (……../2019 e-Παράβολο) στο Δημόσιο Ταμείο, να καταδικαστεί η εκκαλούσα στη πληρωμή των δικαστικών εξόδων αυτού του βαθμού δικαιοδοσίας (ΚΠολΔ 183, 176) και να οριστεί το παράβολο ερημοδικίας (ΚΠολΔ 501, 502 505 παρ. 2).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην της εκκαλούσας.</p>
   <p>Απορρίπτει την έφεση.</p>
   <p>Διατάσσει την εισαγωγή του παραβόλου της έφεσης στο Δημόσιο Ταμείο.</p>
   <p>Ορίζει το παράβολο ερημοδικίας στο ποσό των 280 ευρώ.</p>
   <p>Καταδικάζει την εκκαλούσα στην πληρωμή των δικαστικών εξόδων του εφεσίβλητου αυτού του βαθμού δικαιοδοσίας, που ορίζει στο ποσό των 300 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις&nbsp; 24 Δεκεμβρίου 2021.</p>
   <p><strong>Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>