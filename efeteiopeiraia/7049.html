<html><body><h1>Αριθμός απόφασης 145/2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=7049<br/><div class="content"><div class="content-inner">
 <article id="post-7049" class="entry entry-single post-7049 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 145/2021</h1>
  <div class="entry-content entry--item">
   <div class="printomatic pom-small-black " id="id8181" data-print_target="article"></div>
   <p style="text-align: center"><strong>Αριθμός&nbsp;&nbsp;&nbsp; &nbsp;145/2021</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>(Τμήμα 2<sup>ο</sup>)</strong></p>
   <p>Αποτελούμενο από τη Δικαστή Μαρία Ανδρεοπούλου, Εφέτη, η οποία ορίσθηκε από τον Πρόεδρο του Τριμελούς Συμβουλίου Διευθύνσεως του Εφετείου Πειραιώς, και από τη Γραμματέα&nbsp; Ε.Τ..</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ</strong></p>
   <p style="text-align: center"><strong>ΚΑΙ ΣΚΕΦΘΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>&nbsp;Σύμφωνα με τη διάταξη του άρθρου 260 παρ1 ΚΠολΔ, η οποία εφαρμόζεται, κατ’άρθρον 524παρ1 ΚΠολΔ και στην κατ’έφεση δίκη, «Αν κατά την εκφώνηση της υπόθεσης δεν εμφανίζονται όλοι οι διάδικοι ή εμφανίζονται αλλά δεν μετέχουν κανονικά στη συζήτηση, η συζήτηση ματαιώνεται», κατά δε την παράγραφο 3 «Η με οποιονδήποτε τρόπο ματαίωση της συζήτησης της υπόθεσης αποτελεί διαδικαστική πράξη του δικαστηρίου». Εξάλλου, εάν η μη εμφάνιση ή η μη προσήκουσα εμφάνιση των διαδίκων διαπιστωθεί μετά τη συζήτηση της υπόθεσης, κατά τη μελέτη της ή τη διάσκεψη, η ματαίωση της συζήτησης κηρύσσεται με δικαστική απόφαση.</p>
   <p>Στην προκείμενη περίπτωση, κατά την εκφώνηση της με αριθμό πινακίου (28) υπόθεσης από το οικείο πινάκιο, στο ακροατήριο αυτού του Δικαστηρίου, στην αναφερομένη στην αρχή της παρούσας συνεδρίαση (14-1-2021), δηλαδή κατά την εκφώνηση της από 10-4-2019 (……./2019) έφεσης των εκκαλούντων : 1) «……..» 2) …….. και 3) ….. κατά της εφεσίβλητης ……., δεν παρουσιάσθηκε&nbsp; ούτε εκπροσωπήθηκε κανένας από τους διαδίκους, οπότε η συζήτηση της υπόθεσης ματαιώθηκε. Ακολούθως, κατά την εκφώνηση της ανωτέρω, με αριθμό πινακίου (34) υποθέσεως, που αφορά πρόσθετη παρέμβαση της εταιρίας με την επωνυμία «. …………» υπέρ της ανωτέρω εφεσίβλητης ……., εκπροσωπήθηκε μόνο η προσθέτως παρεμβαίνουσα από πληρεξούσιο δικηγόρο, με την κατ’αρθρον 242παρ2 ΚΠολΔ προκατατεθείσα δήλωση, ενώ δεν παρουσιάσθηκε ούτε εκπροσωπήθηκε κάποιος από τους λοιπούς διαδίκους. Ωστόσο, και ανεξαρτήτως, αφενός του χαρακτηρισμού του δικογράφου ως πρόσθετης παρέμβασης, όπως προκύπτει από το περιεχόμενό της, που χαρακτηρίζει την ….. ως ομόδικο ή από τον τίτλο του ως αυτοτελούς πρόσθετης παρέμβασης, και αφετέρου της απουσίας ή μη των λοιπών διαδίκων, εφόσον ματαιώθηκε το κύριο αντικείμενο της συζήτησης δηλαδή η συζήτηση της έφεσης, ως προς την οποία η πρόσθετη παρέμβαση έχει παρακολουθηματικό χαρακτήρα, η τελευταία δεν μπορεί να συζητηθεί ανεξάρτητα από αυτήν και επομένως, πρέπει, σύμφωνα και με όσα προεκτέθηκαν στη νομική σκέψη, να κηρυχθεί η συζήτηση&nbsp; της προκειμένης υποθέσεως με αριθμό πινακίου (34) ματαιωθείσα (πρόσθετη παρέμβαση στη με αριθμό πινακίου 28),</p>
   <p>ΓΙΑ ΤΟΥΣ ΛΟΓΟΥΣ ΑΥΤΟΥΣ</p>
   <p>Κηρύσσει τη συζήτηση ματαιωθείσα.</p>
   <p>Κρίθηκε, αποφασίσθηκε και δημοσιεύθηκε στον Πειραιά σε έκτακτη, δημόσια στο ακροατήριό του συνεδρίαση,&nbsp; στις <strong>9 Μαρτίου 2021</strong>, χωρίς την παρουσία των διαδίκων και του πληρεξουσίου δικηγόρου της προσθέτως παρεμβαίνουσας.</p>
   <p><strong>Η &nbsp;&nbsp;&nbsp;ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>&nbsp;&nbsp;Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>