<html><body><h1>Αριθμός απόφασης 603/2021</h1><br><br><div class="layout"><span id="author">marios<br/><span id="source">EfeteioPeiraia<br/>&nbsp;http://www.efeteio-peir.gr/<br/><span id="sourcelink">http://www.efeteio-peir.gr/wordpress/?p=8134<br/><div class="content"><div class="content-inner">
 <article id="post-8134" class="entry entry-single post-8134 post type-post status-publish format-standard hentry category-24 category-18">
  <h1 class="entry-title entry--item h2">Αριθμός απόφασης 603/2021</h1>
  <div class="entry-content entry--item">
   <div class="printomatic pom-small-black " id="id1957" data-print_target="article"></div>
   <p><strong>ΕΦΕΤΕΙΟ ΠΕΙΡΑΙΩΣ</strong></p>
   <p style="text-align: center"><strong>Αριθμός&nbsp;&nbsp;&nbsp;&nbsp;&nbsp; 603/2021</strong></p>
   <p style="text-align: center"><strong>ΤΟ ΜΟΝΟΜΕΛΕΣ ΕΦΕΤΕΙΟ ΠΕΙΡΑΙΩΣ</strong></p>
   <p>Αποτελούμενο από τον Δικαστή, Ηλία Σταυρόπουλο, Εφέτη, τον οποίο όρισε η Πρόεδρος του Τριμελούς Συμβουλίου Διεύθυνσης του Εφετείου και τη Γραμματέα Τ.Λ..</p>
   <p>Συνεδρίασε δημόσια στο ακροατήριο του στις ……….. για να δικάσει την εξής υπόθεση μεταξύ:</p>
   <p><strong>Του εκκαλούντος</strong> : ………… ο οποίος δεν εκπροσωπήθηκε από δικηγόρο.</p>
   <p><strong>Της εφεσίβλητης</strong> : Της υπό ειδικής εκκαθάρισης τελούσας ανώνυμης τραπεζικής εταιρείας ……………., την οποία εκπροσώπησε ο πληρεξούσιος δικηγόρος, Ευάγγελος Πουρνάρας με δήλωση (ΚΠολΔ 242 παρ. 2).</p>
   <p>Ο εκκαλών άσκησε ενώπιον του Μονομελούς Πρωτοδικείου Πειραιώς την με αρ. κατ. ……./2014 ανακοπή κατά της εκτέλεσης. Το Δικαστήριο με την με αριθμό 3516/2018 οριστική του απόφαση απέρριψε αυτήν.</p>
   <p>Την οριστική αυτή απόφαση προσέβαλε ο ανακόπτων – εκκαλών με την από 18.4.2019 και με αρ. κατ. ………../2019 έφεση προς το Δικαστήριο τούτο.</p>
   <p>Η εφεσίβλητη αναφέρθηκε στις προτάσεις που κατέθεσε και ζήτησε να γίνουν δεκτές, ενώ ο εκκαλών δεν εκπροσωπήθηκε από δικηγόρο και δεν παραστάθηκε.</p>
   <p style="text-align: center"><strong>ΜΕΛΕΤΗΣΕ ΤΗ ΔΙΚΟΓΡΑΦΙΑ ΚΑΙ</strong></p>
   <p style="text-align: center"><strong>ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ</strong></p>
   <p>Παραδεκτά, με την υπ’ αρ. 84/2021 πράξη της ορισθείσας από την Πρόεδρο του Τριμελούς Συμβουλίου Διοίκησης του Εφετείου Πειραιώς Δικαστή, φέρεται προς συζήτηση, σύμφωνα με τις διατάξεις του άρθρου 21 του ν. 4786/2021 περί αυτεπαγγέλτου ορισμού δικασίμου προς συζήτηση υποθέσεων, των οποίων η συζήτηση ματαιώθηκε, λόγω του μέτρου της προσωρινής αναστολής της λειτουργίας των Δικαστηρίων, έφεση του ηττηθέντος εκκαλούντος – ανακόπτοντος κατά της υπ’ αριθ. 3516/2018 οριστικής απόφασης του Μονομελούς Πρωτοδικείου Πειραιώς, η οποία εκδόθηκε επί ανακοπής κατά της εκτέλεσης. Η συζήτηση της ως άνω έφεσης επισπεύτηκε από την εφεσίβλητη με την επίδοση αντιγράφου της έφεσης μετά της πράξης ορισμού δικασίμου για την αρχικά ορισθείσα δικάσιμο της 2.4.2020 (βλ. τη με αριθμό ………./17.5.2019 έκθεση επίδοσης του δικ. επιμ. …… .) οπότε και η συζήτηση της υπόθεσης ματαιώθηκε λόγω του μέτρου της προσωρινής αναστολής της λειτουργίας των δικαστηρίων και ορίστηκε αυτεπαγγέλτως με την ως άνω πράξη (84/2021) δικάσιμος, αυτή που αναφέρεται στην αρχή αυτής της απόφασης, γράφηκε στο πινάκιο επιμελεία της γραμματέως αυτού του Δικαστηρίου, επέχουσα θέση κλήτευσης για όλους τους διαδίκους, κατά την οποία (δικάσιμο) και κατά την εκφώνηση της έφεσης από τη σειρά του πινακίου ο εκκαλών δεν παραστάθηκε κατά τη συζήτηση αυτής, γι’ αυτό και πρέπει να απορριφθεί η έφεση κατ’ ουσία, να διαταχθεί η εισαγωγή του παραβόλου της έφεσης (……………./2019 e-Παράβολο) στο Δημόσιο Ταμείο, να καταδικαστεί ο εκκαλών στη πληρωμή των δικαστικών εξόδων της εφεσίβλητης αυτού του βαθμού δικαιοδοσίας (ΚΠολΔ 183, 176) και να οριστεί το παράβολο ερημοδικίας (ΚΠολΔ 501, 502 505 παρ. 2).</p>
   <p><strong>ΓΙΑ ΤΟΥΣ ΛΟΓΟΥΣ ΑΥΤΟΥΣ</strong></p>
   <p>Δικάζει ερήμην του εκκαλούντος.</p>
   <p>Απορρίπτει την έφεση.</p>
   <p>Διατάσσει την εισαγωγή του παραβόλου της έφεσης στο Δημόσιο Ταμείο.</p>
   <p>Ορίζει το παράβολο ερημοδικίας στο ποσό των 280 ευρώ.</p>
   <p>Καταδικάζει τον εκκαλούντα στην πληρωμή των δικαστικών εξόδων της εφεσίβλητης αυτού του βαθμού δικαιοδοσίας, που ορίζει στο ποσό των 300 ευρώ.</p>
   <p>Κρίθηκε, αποφασίστηκε και δημοσιεύτηκε, με απόντες τους διαδίκους και τους πληρεξουσίους δικηγόρους, στον Πειραιά στις &nbsp;15 Δεκεμβρίου 2021.</p>
   <p><strong>Ο ΔΙΚΑΣΤΗΣ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Η ΓΡΑΜΜΑΤΕΑΣ</strong></p>
  </div><!-- .entry-content -->
 </article>
</div></div></div></body></html>